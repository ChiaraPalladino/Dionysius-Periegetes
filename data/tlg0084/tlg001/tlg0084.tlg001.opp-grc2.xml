<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>

<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title type="work" xml:lang="lat">Orbis Descriptio</title>
<author>Dionysius Periegetes</author>
<editor role="editor">K. Müller</editor>
<sponsor>University of Leipzig</sponsor>
<respStmt>
<persName>Ekaterina Ilyushechkina</persName>
<resp>Editor</resp>
</respStmt>
<respStmt>
<persName>Chiara Palladino</persName>
<resp>Editor</resp>
</respStmt>
<respStmt>
<persName>Gregory Crane</persName>
<resp>Supervisor</resp>
</respStmt>
</titleStmt>

<publicationStmt>
<authority>University of Leipzig</authority>        
<availability>
<licence target="https://creativecommons.org/licenses/by-sa/4.0/"> Available
under a Creative Commons Attribution-ShareAlike International 4.0
License</licence>
</availability>
<date>2015</date>
<publisher>University of Leipzig</publisher>
<pubPlace>Germany</pubPlace>
</publicationStmt>

<sourceDesc>
<listBibl xml:lang="lat">
<biblStruct>
<monogr>
<title>Geographi Graeci Minores</title>
<editor>
<persName>
<name xml:lang="lat">Carolus Müller</name>
<addName xml:lang="de">Karl Müller</addName>
</persName>
</editor>
<author ref="http://data.perseus.org/catalog/urn:cts:greekLit:tlg0084">Dionysius Periegetes </author>

<imprint>
<publisher>Ambroise-Firmin Didot</publisher>
<pubPlace>Paris, France</pubPlace>
<date>1861</date>
</imprint>

<biblScope unit="volume">2</biblScope>

</monogr>

<ref target="https://archive.org/stream/geographigraeci02mlgoog#page/n172/mode/2up">Internet
Archive</ref>

</biblStruct>
</listBibl>
</sourceDesc>      
</fileDesc>

<encodingDesc>
<refsDecl n="CTS">
<cRefPattern 
n="line"
matchPattern="(.+)"
replacementPattern="#xpath(/tei:TEI/tei:text/tei:body/tei:div/tei:l[@n='$1'])">
<p>This pointer pattern extracts lines</p>
</cRefPattern>
</refsDecl>
</encodingDesc>

<profileDesc>    
<langUsage>
<language ident="grc">Greek</language>
</langUsage>
</profileDesc>

<revisionDesc>
<change who="Chiara Palladino" when="2016-02-03">Created the XML file</change>
<change who="Thibault Clerice" when="2016-02-03">numbered lines</change>
</revisionDesc>
</teiHeader>

<text>
<body>
<div type="edition" n="urn:cts:greekLit:tlg0084.tlg001.opp-grc2" xml:lang="grc">
<head>ΟΙΚΟΥΜΕΝΗΣ ΠΕΡΙΗΓΗΣΙΣ</head>
<l n="1">ἀρχόμενος γαῖάν τε καὶ εὐρέα πόντον ἀείδειν </l>
<l n="2">καὶ ποταμοὺς πτόλιάς τε καὶ ἀνδρῶν ἄκριτα φῦλα, </l>
<l n="3">μνήσομαι Ὠκεανοῖο βαθυρρόου. ἐν γὰρ ἐκείνῳ </l>
<l n="4">πᾶσα χθών, ἅτε νῆσος ἀπείριτος, ἐστεφάνωται, </l>
<l n="5">οὐ μὲν πᾶσα διαπρὸ περίδρομος, ἀλλὰ διαμφὶς </l>
<l n="6">ὀξυτέρη βεβαυῖα πρὸς ἠελίοιο κελεύθους, </l>
<l n="7">σφενδόνῃ εἰοικυῖα· μίαν δέ ἑ καίπερ ἐοῦσαν </l>
<l n="8">ἄνθρωποι τρισσῇσιν ἐπ' ἠπείροισι δάσαντο· </l>
<l n="9">πρώτην μὲν Λιβύην, μετὰ δ' Εὐρώπην Ἀσίην τε. </l>
<l n="10">ἀλλ' ἤτοι Λιβύη μὲν ἀπ' Εὐρώπης ἔχει οὖρον </l>
<l n="11">λοξὸν ἐπὶ γραμμῇσι, Γάδειρά τε καὶ στόμα Νείλου, </l>
<l n="12">ἔνθα βορειότατος πέλεται μυχὸς Αἰγύπτοιο </l>
<l n="13">καὶ τέμενος περίπυστον Ἀμυκλαίοιο Κανώβου· </l>
<l n="14">Εὐρώπην δ' Ἀσίης Τάναϊς διὰ μέσσον ὁρίζει, </l>
<l n="15">ὅς ῥά θ' ἑλισσόμενος γαίης διὰ Σαυροματάων </l>
<l n="16">σύρεται ἐς Σκυθίην τε καὶ ἐς Μαιώτιδα λίμνην, </l>
<l n="17">πρὸς βορέην· νότιον δὲ μεσούριον Ἑλλήσποντος. </l>
<l n="18">σῆμα δ' ὑπερτέταται νοτιώτερον ἐς στόμα Νείλου. </l>
<l n="19">ἄλλοι δ' ἠπείροισι διὰ χθόνα νοσφίζουσιν. </l>
<l n="20">ἰσθμὸς ἄνω τέταταί τις ὑπέρτατος Ἀσίδος αἴης, </l>
<l n="21">Κασπίης τε μεσηγὺ καὶ Εὐξείνοιο θαλάσσης· </l>
<l n="22">κεῖνον δ' Εὐρώπης Ἀσίης θ' ὅρον ηὐδάξαντο· </l>
<l n="23">ἄλλος δ' αὖ μακρὸς καὶ ἀθέσφατος ἐς νότον ἕρπει, </l>
<l n="24">Ἀραβίου κόλποιο καὶ Αἰγύπτοιο μεσηγύ, </l>
<l n="25">ὅς ῥά τε νοσφίζοι Λιβύην Ἀσιήτιδος αἴης. </l>
<l n="26">τοῖα μὲν ἀμφ' οὔροισι βροτοὶ διεφημίξαντο· </l>
<l n="27">πάντη δ' ἀκαμάτου φέρεται σθένος Ὠκεανοῖο, </l>
<l n="28">εἷς μὲν ἐών, πολλῇσι δ' ἐπωνυμίῃσιν ἀρηρώς· </l>
<l n="29">ἤτοι μὲν Λοκροῖο παρ' ἐσχατιὴν ζεφύροιο </l>
<l n="30">Ἄτλας Ἑσπέριος κικλήσκεται, αὐτὰρ ὕπερθεν </l>
<l n="31">πρὸς βορέην, ἵνα παῖδες ἀρειμανέων Ἀριμασπῶν, </l>
<l n="32">πόντον μιν καλέουσι πεπηγότα τε Κρόνιόν τε· </l>
<l n="33">ἄλλοι δ' αὖ καὶ νεκρὸν ἐφήμισαν εἵνεκ' ἀφαυροῦ </l>
<l n="34">ἠελίου· βράδιον γὰρ ὑπεὶρ ἅλα τήνδε φαείνει, </l>
<l n="35">αἰεὶ δὲ σκιερῇσι παχύνεται ἐν νεφέλῃσιν· </l>
<l n="36">αὐτὰρ ὅθι πρώτιστα φαείνεται ἀνθρώποισιν, </l>
<l n="37">ἠῷον καλέουσι καὶ Ἰνδικὸν οἶδμα θαλάσσης· </l>
<l n="38">ἄγχι δ' Ἐρυθραῖόν τε καὶ Αἰθόπιον καλέουσιν </l>
<l n="39">πρὸς νότον ἔνθα τε πολλὸς ἀοικήτου χθονὸς ἀγκὼν </l>
<l n="40">ἐκτέταται, μαλεροῖσι κεκαυμένος ἠελίοισιν. </l>
<l n="41">οὕτως Ὠκεανὸς περιδέδρομε γαῖαν ἅπασαν, </l>
<l n="42">τοῖος ἐὼν καὶ τοῖα μετ' ἀνδράσιν οὐνόμαθ' ἕλκων. </l>
<l n="43">κόλπους δ' ἔνθα καὶ ἔνθ' ἀπερεύγεται, ἔνδοθι βάλλων </l>
<l n="44">εἰς ἅλα, τυτθοὺς μὲν πλέονας, πίσυρας δὲ μεγίστους· </l>
<l n="45">ἤτοι μὲν πρώτιστον, ὃς ἑσπερίην ἅλα τίκτει, </l>
<l n="46">συρόμενος Λιβύηθεν ἔσω Παμφυλίδος αἴης· </l>
<l n="47">δεύτερος αὖτ' ὀλίγος μέν, ἀτὰρ προφερέστατος ἄλλων, </l>
<l n="48">ὅστ' ἀποκιδνάμενος Κρονίης ἁλὸς ἐκ βορέαο </l>
<l n="49">Κασπίῃ αἰπὺ ῥέεθρον ἐπιπροΐησι θαλάσσῃ, </l>
<l n="50">ἥντε καὶ Ὑρκανίην ἕτεροι διεφημίξαντο. </l>
<l n="51">τῶν δ' ἄλλων, οἵτ' εἰσὶν ἀπαὶ νοτίης ἁλὸς ἄμφω, </l>
<l n="52">εἷς μὲν ἀνώτερος εἶσι, τὸ Περσικὸν οἶδμα προχεύων, </l>
<l n="53">ἀντία Κασπίης τετραμμένος ἀμφιτρίτης· </l>
<l n="54">ἄλλος δ' Ἀραβικὸς κυμαίνεται ἔνδοθι κόλπος, </l>
<l n="55">Εὐξείνου πόντου νοτιώτερον ὁλκὸν ἑλίσσων. </l>
<l n="56">τόσσοι μὲν κόλποι βαθυκύμονος Ὠκεανοῖο </l>
<l n="57">οἱ μείζους· ἄλλοι δέ τ' ἀπειρέσιοι γεγάασιν. </l>
<l n="58">νῦν δ' ἁλὸς ἑσπερίης ἐρέω πόρον, ἥτ' ἐπὶ πάσαις </l>
<l n="59">ἠπείροις λοξοῖσιν ἐπιστρέφεται πελάγεσσιν, </l>
<l n="60">ἄλλοτε μὲν νήσοισι περίδρομος, ἄλλοτε δ' αὖτε </l>
<l n="61">ἢ ὀρέων ἢ πέζαν ὑποξύουσα πολήων. </l>
<l n="62">ὑμεῖς δ', ὦ Μοῦσαι, σκολιὰς ἐνέποιτε κελεύθους, </l>
<l n="63">ἀρξάμεναι στοιχηδὸν ἀφ' ἑσπέρου Ὠκεανοῖο· </l>
<l n="64">ἔνθα τε καὶ στῆλαι περὶ τέρμασιν Ἡρακλῆος </l>
<l n="65">ἑστᾶσιν, μέγα θαῦμα, παρ' ἐσχατόωντα Γάδειρα, </l>
<l n="66">μακρὸν ὑπὸ πρηῶνα πολυσπερέων Ἀτλάντων, </l>
<l n="67">ἧχί τε καὶ χάλκειος ἐς οὐρανὸν ἔδραμε κίων, </l>
<l n="68">ἠλίβατος, πυκνοῖσι καλυπτόμενος νεφέεσσιν. </l>
<l n="69">πόντος μὲν πρώτιστος Ἰβηρικὸς ἀρχομένοισιν </l>
<l n="70">ἀγκέχυται, ὅσπερ τε καὶ Εὐρώπης πέλει ἀρχὴ </l>
<l n="71">καὶ Λιβύης· μέσσος γὰρ ἑλίσσεται ἀμφοτεράων. </l>
<l n="72">στῆλαι δ' ἔνθα καὶ ἔνθα παρὰ πλευρῇσι κέονται, </l>
<l n="73">ἡ μὲν ἐπ' Εὐρώπην, ἡ δ' ἐς Λιβύην ὁρόωσα. </l>
<l n="74">τὸν δὲ μετ' ἐκδέχεται Γαλάτης ῥόος, ἔνθα τε γαῖα </l>
<l n="75">Μασσαλίη τετάνυσται, ἐπίστροφον ὅρμον ἔχουσα. </l>
<l n="76">ἑξείης δ' ἐπὶ τοῖσι Λιγυστιὰς ἕλκεται ἅλμη, </l>
<l n="77">ἔνθ' Ἰταλῶν υἱῆες ἐπ' ἠπείροιο νέμονται, </l>
<l n="78">ἐκ Διὸς Αὐσονιῆες, ἀεὶ μέγα κοιρανέοντες, </l>
<l n="79">ἀρξάμενοι βορέηθεν ἔσω Λευκὴν ἐπὶ πέτρην, </l>
<l n="80">ἥ ῥά τε Σικελίης ἐπὶ πορθμίδος ἐρρίζωται· </l>
<l n="81">ἑξείης δ' ἐπὶ Κύρνον ἐρεύγεται ἁλμυρὸν ὕδωρ. </l>
<l n="82">τῇ δ' ἐπὶ Σαρδάνιος μορμύρεται ἔνδοθι πόντος· </l>
<l n="83">τὸν δὲ μετ' ὠρύεται Τυρσηνίδος οἶδμα θαλάσσης </l>
<l n="84">πρὸς νότον· αὐτὰρ ἔπειτα πρὸς αὐγὰς ἠελίοιο </l>
<l n="85">κυρτὸς ἐπιστρέφεται Σικελὸς ῥόος· αὐτὰρ ἔνερθεν </l>
<l n="86">ἀγκέχυται καὶ μέχρι πολυκλύστοιο Παχύνου </l>
<l n="87">καὶ Κρήσσης ἄκρης – ἥτ' εἰς ἅλα πουλὺ νένευκε </l>
<l n="88">πάρ' θ' ἱερὴν Γόρτυνα καὶ ἠπειρώτιδα Φαιστόν, </l>
<l n="89">προπρηνής, κριοῖο παραυγάζουσα κάρηνον· </l>
<l n="90">τοὔνεκα καὶ κριοῦ μιν ἐφημίξαντο μέτωπον. </l>
<l n="91">ναὶ μὴν καὶ τετάνυσται Ἰηπυγίην ἐπὶ γαῖαν. </l>
<l n="92">κεῖθεν δ' εὐρυνθεῖσα τιταίνεται Ἀδριὰς ἅλμη </l>
<l n="93">πρὸς βορέην, αὖτις δὲ πρὸς ἑσπέριον μυχὸν ἕρπει, </l>
<l n="94">ἥντε καὶ Ἰονίην περιναιέται ηὐδάξαντο. </l>
<l n="95">δισσὰς δ' ἠπείρους ἐπερεύγεται· ἐς μὲν ἰόντι </l>
<l n="96">δεξιτερὴν κατὰ χεῖρα φαείνεται Ἰλλυρὶς αἶα, </l>
<l n="97">Δελματίη δ' ἐφύπερθεν, ἐνυαλίων πέδον ἀνδρῶν· </l>
<l n="98">σκαιῇ δ' Αὐσονίων παραπέπταται ἄπλετος ἰσθμός, </l>
<l n="99">πουλυτενής, τρισσῇσι περίδρομος ἀμφιτρίταις, </l>
<l n="100">Τυρρηνῇ Σικελῇ τε καὶ Ἀδριάδι πληθούσῃ· </l>
<l n="101">ἡ μία δ' εἰς ἄνεμον τεκμαίρεται ὁλκὸν ἑκάστη, </l>
<l n="102">Τυρρηνὴ ζέφυρον, Σικελὴ νότον, Ἀδριὰς εὖρον. </l>
<l n="103">αὐτὰρ ὑπὲρ Σικελῆς χθονὸς ἕλκεται οἶδμα κορύσσων </l>
<l n="104">πόντος ἔσω Λιβύης, νοτίην περὶ Σύρτιν ἑλίσσων </l>
<l n="105">τὴν ἑτέρην, ἥνπερ τε καὶ εὐρυτέρην ἐνέπουσιν· </l>
<l n="106">ἄλλη δ', ἥτις ἀφαυρὸν ἔχει πόρον, ἔνδον ἐοῦσα, </l>
<l n="107">τηλόθεν ἐρχομένου δέχεται πλημυρίδα πόντου. </l>
<l n="108">ὣς οἱ μὲν βοόωσιν ἑλισσόμενοι δύο κόλποι· </l>
<l n="109">ἐκ δ' ὀρέων Σικελῶν Κρήτης ἀναπέπταται οἶδμα </l>
<l n="110">μακρὸν ἐπ' ἀντολίην Σαλμωνίδος ἄχρι καρήνου, </l>
<l n="111">ἣν Κρήτης ἐνέπουσιν ἑώϊον ἔμμεναι ἄκρην. </l>
<l n="112">Δοιαὶ δ' ἑξείης προτέρω φρίσσουσι θάλασσαι, </l>
<l n="113">Ἰσμαρικοῦ πνοιῇσιν ἐλαυνόμεναι βορέαο, </l>
<l n="114">Ὀρθὸν φυσιόωντος, ἐπεὶ κατεναντία κεῖται· </l>
<l n="115">Ναῦται δὲ πρώτην Φαρίην ἅλα κικλήσκουσιν, </l>
<l n="116">Ὕστατον ἐς πρηῶνα τιταινομένην Κασίοιο </l>
<l n="117">Σιδονίην δ' ἑτέρην, ὅθι τείνεται ἐς μυχὰ γαίης </l>
<l n="118">Ἰσσοῦ ἄχρι πτόλιος, Κιλίκων χώρην παραμείβων,&gt; </l>
<l n="119">Ἰσσικὸς ἑλκόμενος βορέην ἔπι πόντος ἀπείρων, </l>
<l n="120">Οὐ μὲν πολλὸν ἄνευθεν ἰσόδρομος· ἄγχι γὰρ ἤδη </l>
<l n="121">Ὑ/σπληγι δνοφερῇ Κιλίκων ἀποπαύεται αἴης· </l>
<l n="122">Τῆμος ἐπὶ ζέφυρον στρεπτὴν ἐπερεύγεται ἅλμην. </l>
<l n="123">Ὡς δὲ δράκων βλοσυρωπὸς ἑλίσσεται, ἀγκύλος ἕρπων, </l>
<l n="124">Νωθής, τῷ δ' ὑπὸ πᾶσα βαρύνεται οὔρεος ἄκρη </l>
<l n="125">Ἐρχομένῳ· τὼς κεῖνος ἑλίσσεται εἰν ἁλὶ κόλπος, </l>
<l n="126">Νήχυτος, ἔνθα καὶ ἔνθα βαρυνόμενος προχοῇσιν. </l>
<l n="127">Τοῦ μὲν ἐπὶ προχοῇς Παμφύλιοι ἀμφινέμονται, </l>
<l n="128">Ὅσσον ἐπιπροβέβηκε Χελιδονίων ἐπὶ νήσων· </l>
<l n="129">Σῆμα δ' ἔχει ζεφύρου Παταρηΐδα τηλόθεν ἄκρην. </l>
<l n="130">Φράζεο δ', ἐκ κείνου τετραμμένος αὖτις ἐπ' ἄρκτοις, </l>
<l n="131">Αἰγαίου πόντοιο πλατὺν ῥόον, ἔνθα τε κῦμα </l>
<l n="132">Ῥησσόμενον νήσοισι περιβρέμεται Σποράδεσσιν· </l>
<l n="133">Οὐ γάρ τις κείνῳ ἐναλίγκια κύματ' ὀφέλλει, </l>
<l n="134">Ὑψόθι μορμύρων, ἕτερος πόρος ἀμφιτρίτης· </l>
<l n="135">οὖρον δ' ἐς Τένεδον τεκμαίρεται ἐσχατόωσαν, </l>
<l n="136">Ἴμβρον ἔχων ἑτέρωθεν, ὅθεν στενὸς ἔρχεται αὐλών, </l>
<l n="137">συρόμενος βορέηνδε Προποντίδος ἔνδοθι πάσης. </l>
<l n="138">τῆς δ' ὕπερ ἄσπετα φῦλα τιταίνεται Ἀσίδος αἴης </l>
<l n="139">πρὸς νότον· ἠπείρου γὰρ ἐπὶ πλατὺς ἔρχεται ἰσθμός. </l>
<l n="140">τῇ δ' ἐπὶ Θρηϊκίου στόμα Βοσπόρου, ὃν πάρος Ἰὼ </l>
<l n="141">Ἥρης ἐννεσίῃσιν ἐνήξατο, πόρτις ἐοῦσα. </l>
<l n="142">στεινότατος δὴ κεῖνος ἁπάντων ἔπλετο πορθμὸς </l>
<l n="143">τῶν ἄλλων, οἵτ' εἰσὶ πολυκλύστοιο θαλάσσης, </l>
<l n="144">κυανέας ὅθι μῦθος ἀναιδέας εἰν ἁλὶ πέτρας </l>
<l n="145">πλαζομένας καναχηδὸν ἐπ' ἀλλήλῃσι φέρεσθαι. </l>
<l n="146">ἐκ δὲ τοῦ οἰγόμενος παραπέπταται ἐγγύθι Πόντος </l>
<l n="147">πολλὸς ἐὼν καὶ πολλὸν ἐπ' ἀντολίης μυχὸν ἕρπων. </l>
<l n="148">τοῦ δ' ἤτοι λοξαὶ μὲν ἐπιτροχάουσι κέλευθοι, </l>
<l n="149">αἰεὶ πρὸς βορέην τε καὶ ἀντολίην ὁρόωσαι· </l>
<l n="150">μέσσαι δ' ἔνθα καὶ ἔνθα δύω ἀνέχουσι κολῶναι, </l>
<l n="151">ἡ μὲν ὑπαινοτίη, τήν τε κλείουσι Κάραμβιν, </l>
<l n="152">ἡ δὲ βορειοτέρη γαίης ὕπερ Εὐρωπείης, </l>
<l n="153">τήν ῥα περικτίονες κριοῦ καλέουσι μέτωπον· </l>
<l n="154">αἵτ' ἄμφω συνίασιν ἐναντίαι, οὐ μὲν ἐοῦσαι </l>
<l n="155">ἔγγυθεν, ἀλλ' ὅσον ὁλκὰς ἐπὶ τρίτον ἦμαρ ἀνύσσαι. </l>
<l n="156">ἐκ τοῦ δ' ἂν καὶ Πόντον ἴδοις διθάλασσον ἐόντα, </l>
<l n="157">τόρνῳ ἐειδόμενον περιηγέος ἅμματι τόξου· </l>
<l n="158">ἀλλ' εἴη νευρῆς σημήϊα δεξιὰ Πόντου, </l>
<l n="159">εὐθὺ διαγραφθέντα, μέση δέ τοί ἐστι Κάραμβις, </l>
<l n="160">γραμμῆς ἐκτὸς ἐοῦσα καὶ ἐς βορέην ὁρόωσα· </l>
<l n="161">σῆμα δ' ἔχει κεράων σκαιὸς πόρος, ὅστ' ἐπὶ δισσὴν </l>
<l n="162">εἱλεῖται στροφάλιγγα, βιοῦ κεράεσσιν ἐοικώς. </l>
<l n="163">τοῦ καὶ πρὸς βορέην Μαιώτιδος ὕδατα λίμνης </l>
<l n="164">ἀγκέχυται. τῇ μέν τε περὶ Σκύθαι ἀμφινέμονται, </l>
<l n="165">ἄνδρες ἀπειρέσιοι, καλέουσι δὲ μητέρα Πόντου· </l>
<l n="166">ἐκ τῆς γὰρ Πόντοιο τὸ μυρίον ἕλκεται ὕδωρ </l>
<l n="167">ὀρθὸν Κιμμερίου διὰ Βοσπόρου, ᾧ ἔνι πολλοὶ </l>
<l n="168">Κιμμέριοι ναίουσιν ὑπὸ ψυχρῷ ποδὶ Ταύρου. </l>
<l n="169">τοίη μὲν μορφὴ κυαναυγέος ἀμφιτρίτης· </l>
<l n="170">νῦν δέ τοι ἠπείρου μυθήσομαι εἶδος ἁπάσης, </l>
<l n="171">ὄφρα καὶ οὐκ ἐσιδών περ ἔχοις εὔφραστον ὀπωπήν· </l>
<l n="172">ἐκ τοῦ δ' ἂν γεραρός τε καὶ αἰδοιέστερος εἴης, </l>
<l n="173">ἀνδρὶ παρ' ἀγνώσσοντι πιφαυσκόμενος τὰ ἕκαστα. </l>
<l n="174">ἤτοι μὲν Λιβύη τετανυσμένη ἐς νότον ἕρπει, </l>
<l n="175">ἐς νότον ἀντολίην τε, τραπεζίῳ εἶδος ὁμοίη, </l>
<l n="176">ἀρξαμένη πρώτιστα Γαδειρόθεν, ἧχί περ ἄκρη </l>
<l n="177">ἐς μυχὸν ὀξυνθεῖσα τιταίνεται Ὠκεανοῖο· </l>
<l n="178">οὖρον δ' Ἀραβίης τεκμαίρεται ἄγχι θαλάσσης </l>
<l n="179">εὐρύτερον, τόθι γαῖα κελαινῶν Αἰθιοπήων </l>
<l n="180">τῶν ἑτέρων, τῶν ἄγχι τιταίνεται οὖδας Ἐρεμβῶν· </l>
<l n="181">παρδαλέῃ δέ μιν ἄνδρες ἐπικλείουσιν ὁμοίην· </l>
<l n="182">ἦ γὰρ διψηρή τε καὶ αὐχμήεσσα τέτυκται, </l>
<l n="183">τῇ καὶ τῇ κυανῇσι κατάστικτος φολίδεσσιν. </l>
<l n="184">ἀλλ' ἤτοι πυμάτῃ μὲν ὑπὸ γλωχῖνι νέμονται </l>
<l n="185">ἀγχοῦ στηλάων Μαυρουσίδος ἔθνεα γαίης. </l>
<l n="186">τοῖς ἔπι δὴ Νομάδων ἀναπέπταται ἄσπετα φῦλα, </l>
<l n="187">ἔνθα Μασαισύλιοί τε καὶ ἀγρονόμοι Μασυλῆες </l>
<l n="188">βόσκονται σὺν παισὶν ἀν' ἤπειρόν τε καὶ ὕλην, </l>
<l n="189">μαιόμενοι βιότοιο κακὴν καὶ ἀεικέα θήρην, </l>
<l n="190">οὐ γὰρ γειομόροιο τομὴν ἐδάησαν ἀρότρου, </l>
<l n="191">κείνοις οὔποτε τερπνὸς ἀκούεται ὁλκὸς ἁμάξης, </l>
<l n="192">οὐδὲ βοῶν μυκηθμὸς ἐς αὔλιον ἐρχομενάων· </l>
<l n="193">ἀλλ' αὕτως, ἅτε θῆρες, ἀνὰ δρία βουκολέονται, </l>
<l n="194">νήϊδες ἀσταχύων καὶ ἀπευθέες ἀμητοῖο. </l>
<l n="195">τοῖς δ' ἐπὶ Καρχηδὼν πολυήρατον ἀμπέχει ὅρμον, </l>
<l n="196">Καρχηδών, Λιβύων μέν, ἀτὰρ πρότερον Φοινίκων, </l>
<l n="197">Καρχηδών, ἣν μῦθος ὑπαὶ βοῒ μετρηθῆναι. </l>
<l n="198">ἑξείης δ' ἐπὶ Σύρτις ἀγάρροον ὁλκὸν ἑλίσσει </l>
<l n="199">βαιοτέρη· μετὰ τὴν δὲ πρὸς αὐγὰς ἕλκεται ἄλλη, </l>
<l n="200">ἄσπετος, εὐρυτέρῃσι βαρυνομένη προχοῇσιν· </l>
<l n="201">ἔνθα, κορυσσομένης Τυρσηνίδος ἀμφιτρίτης, </l>
<l n="202">ἄλλοτε μὲν πλημυρὶς ἐγείρεται, ἄλλοτε δ' αὖτε </l>
<l n="203">ἄμπωτις ξηρῇσιν ἐπιτροχάει ψαμάθοισιν. </l>
<l n="204">τάων ἀμφοτέρων μεσάτη πόλις ἐστήρικται, </l>
<l n="205">ἥν ῥά τε κικλήσκουσι Νέαν πόλιν· ἧς ὑπὲρ αἶαν </l>
<l n="206">Λωτοφάγοι ναίουσι, φιλόξεινοι γεγαῶτες· </l>
<l n="207">ἔνθα ποτ' αἰολόμητις ἀλώμενος ἦλθεν Ὀδυσσεύς. </l>
<l n="208">κεῖνον δ' ἂν περὶ χῶρον ἐρημωθέντα μέλαθρα </l>
<l n="209">ἀνδρῶν ἀθρήσειας ἀποφθιμένων Νασαμώνων, </l>
<l n="210">οὓς Διὸς οὐκ ἀλέγοντας ἀπώλεσεν Αὐσονὶς αἰχμή. </l>
<l n="211">Ἀσβύσται δ' ἐπὶ τοῖσι μεσήπειροι τελέθουσιν </l>
<l n="212">καὶ τέμενος Λιβυκοῖο θεοῦ ψαμάθῳ ὕπο πολλῇ, </l>
<l n="213">Κυρήνη τ' εὔιππος, Ἀμυκλαίων ἕδος ἀνδρῶν· </l>
<l n="214">ἄγχι δὲ Μαρμαρίδαι προνενευκότες Αἰγύπτοιο, </l>
<l n="215">Γαίτουλοί τ' ἐφύπερθε καὶ ἀγχίγυοι Νίγρητες. </l>
<l n="216">ἑξείης δ' ἐπὶ τοῖς Φαυρούσιοι, ὧν ὕπο γαῖαν </l>
<l n="217">ναίουσιν Γαράμαντες ἀπείριτοι· ἐν δὲ μυχοῖσι </l>
<l n="218">βόσκοντ' ἠπείροιο πανύστατοι Αἰθιοπῆες, </l>
<l n="219">αὐτῷ ἐπ' Ὠκεανῷ, πυμάτης παρὰ τέμπεα Κέρνης. </l>
<l n="220">τῶν πάρος αἰθαλέων Βλεμύων ἀνέχουσι κολῶναι, </l>
<l n="221">ἔνθεν πιοτάτοιο κατέρχεται ὕδατα Νείλου, </l>
<l n="222">ὃς δ' ἤτοι, Λιβύηθεν ἐπ' ἀντολίην πολὺς ἕρπων, </l>
<l n="223">Σῖρις ὑπ' Αἰθιόπων κικλήσκεται· οἱ δὲ Συήνης </l>
<l n="224">ἐνναέται στρεφθέντα μετ' οὔνομα Νεῖλον ἔθεντο. </l>
<l n="225">κεῖθεν δ' ἐς βορέην τετανυσμένος ἄλλυδις ἄλλῃ, </l>
<l n="226">ἑπτὰ διὰ στομάτων εἱλιγμένος εἰς ἅλα πίπτει, </l>
<l n="227">ὕδασι πιαίνων λιπαρὸν πέδον Αἰγύπτοιο. </l>
<l n="228">οὐ γάρ τις ποταμῶν ἐναλίγκιος ἔπλετο Νείλῳ, </l>
<l n="229">οὔτ' ἰλὺν βαλέειν, οὔτε χθονὸς ὄλβον ἀέξειν· </l>
<l n="230">ὅς ῥά τε καὶ Λιβύην ἀποτέμνεται Ἀσίδος αἴης, </l>
<l n="231">ἐς λίβα μὲν Λιβύην, ἐς δ' αὐγὰς Ἀσίδα γαῖαν. </l>
<l n="232">τῷ πέρι ναιετάουσιν ἀριπρεπέων γένος ἀνδρῶν, </l>
<l n="233">οἳ πρῶτοι βιότοιο συνεστήσαντο κελεύθους, </l>
<l n="234">πρῶτοι δ' ἱμερόεντος ἐπειρήθησαν ἀρότρου </l>
<l n="235">καὶ σπόρον ἰθυτάτης ὑπὲρ αὔλακος ἁπλώσαντο, </l>
<l n="236">πρῶτοι δὲ γραμμῇσι πόλον διεμετρήσαντο, </l>
<l n="237">θυμῷ φρασσάμενοι λοξὸν δρόμον ἠελίοιο. </l>
<l n="238">τῶν δέ κεν αὐδήσαιμι καὶ αὐτῆς πείρατα γαίης </l>
<l n="239">καὶ μορφήν· οὐ μὲν γὰρ ὀλίζονος ἔμμορε τιμῆς· </l>
<l n="240">οὐδὲ μὲν οὐδ' ὀλίγη μέγεθος πέλει, ἀλλά τις ἄλλων </l>
<l n="241">εὔβοτος εὐλείμων τε καὶ ἀγλαὰ πάντα φέρουσα. </l>
<l n="242">σχῆμα μὲν οὖν τρισσῇσιν ἐπὶ πλευρῇσι βέβηκεν, </l>
<l n="243">εὐρὺ μὲν ἀμφ' ἀκτὰς βορεώτιδας, ὀξὺ δ' ἐπ' ἠῶ </l>
<l n="244">ἑλκόμενον καὶ μέχρι βαθυκρήμνοιο Συήνης, </l>
<l n="245">οὔρεσιν ἀμφοτέροισι περισκεπέεσσιν ἐρυμνόν, </l>
<l n="246">τῶν μέσα καλλιρόοιο κατέρχεται ὕδατα Νείλου. </l>
<l n="247">καὶ τὴν μὲν πολλοί τε καὶ ὄλβιοι ἄνδρες ἔχουσιν, </l>
<l n="248">ἠμὲν ὅσοι Θήβην ἐρικυδέα ναιετάουσιν, </l>
<l n="249">Θήβην ὠγυγίην, ἑκατόμπυλον, ἔνθα γεγωνὼς </l>
<l n="250">Μέμνων ἀντέλλουσαν ἑὴν ἀσπάζεται Ἠῶ· </l>
<l n="251">ὅσσοι θ' ἑπτάπολιν μεσάτην ἤπειρον ἔχουσιν, </l>
<l n="252">ἠδ' ὅσσοι νοτερῇσιν ἐπ' ἠϊόνεσσι θαλάσσης </l>
<l n="253">παραλίην ναίουσιν ἔσω Σερβωνίδα λίμνην. </l>
<l n="254">τῆς πρὸς μὲν ζεφύροιο Μακηδόνιον πτολίεθρον, </l>
<l n="255">ἔνθα Σινωπίταο Διὸς μεγάλοιο μέλαθρον, </l>
<l n="256">χρυσῷ τιμήεντι κεκασμένον. οὐκ ἂν ἐκείνου </l>
<l n="257">νηὸν ἐν ἀνθρώποισι θεώτερον ἄλλον ἴδοιο, </l>
<l n="258">οὐδὲ μὲν ἀφνειὴν ἑτέρην πόλιν, ἧχί τε μακραὶ </l>
<l n="259">φαίνονται σκοπιαὶ Παλληνίδος Εἰδοθεείης. </l>
<l n="260">τὴν δὲ μετ' ἀντολίηνδε παραὶ Κασιώτιδα πέτρην </l>
<l n="261">Πηλῆος πτολίεθρον ἐπώνυμον ἄνδρες ἔχουσιν </l>
<l n="262">ἔξοχα ναυτιλίης δεδαημένοι. οὐ μὲν ἐκεῖνοι </l>
<l n="263">ἀνέρες ἐν Λιβύεσσιν ἀρίθμιοι· ἦ γὰρ ἐς αὐγὰς </l>
<l n="264">ἑπταπόρου Νείλοιο νενασμένον ἔλλαχον ἄστυ· </l>
<l n="265">ἄλλοι δὲ πλεῖστοι τήνδε χθόνα ναιετάουσιν· </l>
<l n="266">οἱ μὲν ἐπ' Ὠκεανῷ, τοὶ δ' ἠπείρους ἀνὰ μέσσας, </l>
<l n="267">οἱ δ' ἀμφ' εὐρείης Τριτωνίδος ὕδατι λίμνης, </l>
<l n="268">ἥτε μέση Λιβύης ἀμφέλκεται εὐρέα πόντον. </l>
<l n="269">τοίη μὲν Λιβύης μορφὴ καὶ σχῆμα τέτυκται· </l>
<l n="270">εἰ δὲ καὶ Εὐρώπης ἐθέλεις πόρον, οὔ τί σε κεύσω. </l>
<l n="271">ωὑτὸς μὲν Λιβύης ῥυσμὸς πέλει, ἀλλὰ μετ' ἄρκτους </l>
<l n="272">τέτραπται, καὶ τοῖος ἐπ' ἀντολίην πάλιν ἕρπει, </l>
<l n="273">οἷος καὶ νοτίης Λιβύης ἐπὶ τέρμα βέβηκεν· </l>
<l n="274">ἄμφω δ' ἶσον ἔχουσιν ἐπ' Ἀσίδα νείατον ἴχνος, </l>
<l n="275">ἡ μὲν πρὸς βορέην, ἡ δ' ἐς νότον. εἰ δέ κε θείης </l>
<l n="276">ταύτας ἀμφοτέρας γαῖαν μίαν, ἧ κεν ἐπιπρὸ </l>
<l n="277">σχῆμα πέλοι κώνου πλευροῖς ἴσον ἀμφοτέροισιν, </l>
<l n="278">ὀξὺ μὲν ἑσπέριον, πλατὺ δ' ἀντολίην ἐπὶ μέσσην. </l>
<l n="279">τοὔνεκά μοι, τοιοῦτον ἰδὼν πόρον ἀμφοτεράων </l>
<l n="280">ἠπείρων, ῥέα τέρμα κιχήσεαι Εὐρωπείης. </l>
<l n="281">τῆς ἤτοι πυμάτῃς μὲν ἐπὶ πλευρῇσι νέμονται </l>
<l n="282">ἀγχοῦ στηλάων μεγαθύμων ἔθνος Ἰβήρων, </l>
<l n="283">μῆκος ἐπ' ἠπείροιο τετραμμένον, ἧχι βορείου </l>
<l n="284">Ὠκεανοῦ κέχυται ψυχρὸς ῥόος, ἔνθα Βρετανοὶ </l>
<l n="285">λευκά τε φῦλα νέμονται ἀρειμανέων Γερμανῶν, </l>
<l n="286">Ἑρκυνίου δρυμοῖο παραθρώσκοντες ὀρόγκους. </l>
<l n="287">ἤπειρον κείνην ἰκέλην ἐνέπουσι βοείῃ. </l>
<l n="288">τοῖς δ' ἔπι Πυρηναῖον ὄρος καὶ δώματα Κελτῶν, </l>
<l n="289">ἀγχόθι πηγάων καλλιρρόου Ἠριδανοῖο, </l>
<l n="290">οὗ ποτ' ἐπὶ προχοῇσιν ἐρημαίην ἀνὰ νύκτα </l>
<l n="291">Ἡλιάδες κώκυσαν, ὀδυρόμεναι Φαέθοντα· </l>
<l n="292">κεῖθι δὲ Κελτῶν παῖδες, ὑφήμενοι αἰγείροισι, </l>
<l n="293">δάκρυ' ἀμέλγονται χρυσαυγέος ἠλέκτροιο. </l>
<l n="294">τὸν δὲ μεθ' ἑξείης Τυρσηνίδος ἤθεα γαίης· </l>
<l n="295">τῆς δὲ πρὸς ἀντολίην ἀναφαίνεται Ἄλπιος ἀρχή, </l>
<l n="296">τῆς διὰ μεσσατίης κατασύρεται ὕδατα Ῥήνου </l>
<l n="297">ὑστάτιον ποτὶ χεῦμα βορειάδος ἀμφιτρίτης. </l>
<l n="298">Ῥήνῳ δ' ἑξείης ἐπιτέλλεται ἱερὸς Ἴστρος </l>
<l n="299">αὐτός, ἐς ἀντολίην τετραμμένος ἄχρι θαλάσσης </l>
<l n="300">Εὐξείνου, τόθι πᾶσαν ἐρεύγεται ὕδατος ἄχνην, </l>
<l n="301">πενταπόροις προχοῇσιν ἑλισσόμενος περὶ Πεύκην. </l>
<l n="302">τοῦ μὲν πρὸς βορέην τετανυσμένα φῦλα νέμονται </l>
<l n="303">πολλὰ μάλ' ἑξείης Μαιώτιδος ἐς στόμα λίμνης, </l>
<l n="304">Γερμανοὶ Σαμάται τε Γέται θ' ἅμα Βαστάρναι τε, </l>
<l n="305">Δακῶν τ' ἄσπετος αἶα καὶ ἀλκήεντες Ἀλανοί, </l>
<l n="306">Ταῦροί θ', οἳ ναίουσιν Ἀχιλλῆος δρόμον αἰπὺν, </l>
<l n="307">στεινὸν ὁμοῦ δολιχόν τε, καὶ αὐτῆς ἐς στόμα λίμνης. </l>
<l n="308">Τῶν δ' ὑπὲρ ἐκτέταται πολυΐππων φῦλον Ἀλανῶν. </l>
<l n="309">Ἔνθα Μελάγχλαινοί τε καὶ ἀνέρες Ἱππημολγοί, </l>
<l n="310">Νευροί θ' Ἱππόποδές τε Γελωνοί τ' ἠδ' Ἀγάθυρσοι· </l>
<l n="311">Ἡ=χι Βορυσθένεος ποταμοῦ τετανυσμένον ὕδωρ </l>
<l n="312">μίσγεται Εὐξείνῳ Κριοῦ προπάροιθε μετώπου, </l>
<l n="313">ὀρθὸν ἐπὶ γραμμῇ κατεναντία Κυανεάων. </l>
<l n="314">κεῖθι καὶ Ἀλδήσκοιο καὶ ὕδατα Παντικάπαο </l>
<l n="315">Ῥιπαίοις ἐν ὄρεσσι διάνδιχα μορμύρουσι. </l>
<l n="316">τῶν δὲ παρὰ προχοῇσι πεπηγότος ἐγγύθι πόντου </l>
<l n="317">ἡδυφαὴς ἤλεκτρος ἀέξεται, οἷά τις αὐγὴ </l>
<l n="318">μήνης ἀρχομένης· ἀδάμαντα δὲ παμφανόωντα </l>
<l n="319">ἐγγύθεν ἀθρήσειας ὑπὸ ψυχροῖς Ἀγαθύρσοις. </l>
<l n="320">Ἴστρου μὲν τοσσοίδε βορειότεροι γεγάασιν· </l>
<l n="321">πρὸς δὲ νότον Γέρραι καὶ Νωρίκι' ἄστε' ἐρεμνά, </l>
<l n="322">Παννόνιοι Μυσοί τε, βορειότεροι Θρηΐκων, </l>
<l n="323">αὐτοί τε Θρήϊκες, ἀπείρονα γαῖαν ἔχοντες, </l>
<l n="324">οἱ μὲν ἐπὶ πλευρῇσι Προποντίδος ἀμφιτρίτης, </l>
<l n="325">οἱ δ' ὑπὲρ Ἑλλήσποντον ἀγάρροον, οἱ δ' ὑπὲρ αὐτῆς </l>
<l n="326">Αἰγαίης βαθὺ κῦμα πολυφλοίσβοιο θαλάσσης. </l>
<l n="327">ἔνθα μελισσοβότοιο κατὰ σκοπιὰς Παλλήνης </l>
<l n="328">φύεται ἀστέριος καλὸς λίθος οἷά τις ἀστὴρ </l>
<l n="329">μαρμαίρων, λυχνίς τε πυρὸς φλογὶ πάμπαν ὁμοίη. </l>
<l n="330">Ἴστρον μὲν ποταμὸν τόσσοι περιναιετάουσιν· </l>
<l n="331">φράζεο δ' Εὐρώπης λοιπὸν πόρον, ὅστ' ἐπὶ τρισσὴν </l>
<l n="332">ἐκτέταται κρηπῖδα πρὸς ἠῶ, τὴν μὲν Ἰβήρων, </l>
<l n="333">τὴν δὲ Πανελλήνων, τὴν δ' αὐτῶν Αὐσονιήων. </l>
<l n="334">ἀλλ' ἤτοι πυμάτη μὲν ἀγαυῶν ἐστιν Ἰβήρων, </l>
<l n="335">γείτων Ὠκεανοῖο πρὸς ἑσπέρου· ἐν δέ οἱ ἄκρη </l>
<l n="336">στηλάων Ἀλύβη κεῖται μία· τῆς ὑπένερθεν </l>
<l n="337">Ταρτησὸς χαρίεσσα, ῥυηφενέων πέδον ἀνδρῶν, </l>
<l n="338">Κεμψοί θ', οἳ ναίουσιν ὑπαὶ πόδα Πυρηναῖον. </l>
<l n="339">μέσσῳ δ' ἀμφοτέρων παραπέπταται Αὐσονὶς ἄκρη, </l>
<l n="340">πουλυτενής· τὴν μέν τε μέσην ὄρος ἄνδιχα τέμνει </l>
<l n="341">ὀρθόν, ἅτε στάθμῃς ἰθυμμένον· οὐκ ἂν ἐκεῖνο </l>
<l n="342">ἴδρις μωμήσαιτο σοφῆς ὑποεργὸς Ἀθήνης· </l>
<l n="343">ὅν ῥά τε κικλήσκουσιν Ἀπέννιον· ἐκ δὲ βορείης </l>
<l n="344">Ἄλπιος ἀρχόμενον Σικελὴν ἐπὶ πορθμίδα λήγει. </l>
<l n="345">πολλὰ δέ μιν φῦλ' ἀμφί, τά τοι ῥέα πάντ' ἀγορεύσω, </l>
<l n="346">ἀρξάμενος πλευρῆς ζεφυρίτιδος ἐκ βορέαο· </l>
<l n="347">Τυρσηνοὶ μὲν πρῶτ', ἐπὶ δέ σφισι φῦλα Πελασγῶν, </l>
<l n="348">οἵ ποτε Κυλλήνηθεν ἐφ' ἑσπερίην ἅλα βάντες, </l>
<l n="349">αὐτόθι ναιήσαντο σὺν ἀνδράσι Τυρσηνοῖσιν. </l>
<l n="350">τοῖς ἔπι μέρμερον ἔθνος ἀγαυῶν ἐστι Λατίνων, </l>
<l n="351">γαῖαν ναιετάοντες ἐπήρατον, ἧς διὰ μέσσης </l>
<l n="352">Θύμβρις ἑλισσόμενος καθαρὸν ῥόον εἰς ἅλα βάλλει, </l>
<l n="353">Θύμβρις ἐϋρρείτης, ποταμῶν βασιλεύτατος ἄλλων, </l>
<l n="354">Θύμβρις, ὃς ἱμερτὴν ἀποτέμνεται ἄνδιχα Ῥώμην, </l>
<l n="355">Ῥώμην τιμήεσσαν, ἐμῶν μέγαν οἶκον ἀνάκτων, </l>
<l n="356">μητέρα πασάων πολίων, ἀφνειὸν ἔδεθλον. </l>
<l n="357">τῇ δ' ἐπὶ Καμπανῶν λιπαρὸν πέδον, ἧχι μέλαθρον </l>
<l n="358">ἁγνῆς Παρθενόπης, σταχύων βεβριθὸς ἀμάλλαις, </l>
<l n="359">Παρθενόπης, ἣν πόντος ἑοῖς ὑπεδέξατο κόλποις. </l>
<l n="360">πρὸς δὲ νότον, μάλα πολλὸν ὑπὲρ Σειρηνίδα πέτρην, </l>
<l n="361">φαίνονται προχοαὶ Πευκεντίνου Σιλάροιο· </l>
<l n="362">ἄγχι δὲ Λευκανοὶ καὶ Βρέντιοι ἄνδρες ἔασι, </l>
<l n="363">τοσσάτιον ναίοντες, ὅσον Λευκὴν ἐπὶ πέτρην. </l>
<l n="364">κεῖθεν δ' ἐς βορέην Ζεφύρου παραφαίνεται ἄκρη· </l>
<l n="365">τῇ δ' ὑπὸ Λοκροὶ ἔασιν, ὅσοι προτέροις ἐτέεσσιν </l>
<l n="366">ἦλθον ἐπ' Αὐσονίην, σφετέρῃς μιχθέντες ἀνάσσαις, </l>
<l n="367">τῶν καὶ νῦν γένος ἐστὶν ἐπὶ προχοῇσιν Ἄληκος. </l>
<l n="368">τοὺς δὲ μεθ' ἑξείης Μεταπόντιοι· ἐγγύθε δέ σφεων </l>
<l n="369">ἱμερτὸν πτολίεθρον ἐϋστεφάνοιο Κρότωνος, </l>
<l n="370">ναιόμενον χαρίεντος ἐπ' Αἰσάρου προχοῇσιν, </l>
<l n="371">ἔνθα καὶ αἰπὺν ἴδοιο Λακινιάδος δόμον Ἥρης. </l>
<l n="372">ἔστι δέ τοι κἀκεῖθι, Διὸς μέγα χωσαμένοιο, </l>
<l n="373">δειλαίη Σύβαρις, ναέτας στενάχουσα πεσόντας, </l>
<l n="374">μηναμένους ὑπὲρ αἶσαν ἐπ' Ἀλφειοῦ γεράεσσιν. </l>
<l n="375">Σαυνῖται δ' ἐπὶ τοῖσι μέσην χθόνα ναιετάουσι </l>
<l n="376">καὶ Μαρσῶν θοὰ φῦλα· Τάρας δ' ἁλὸς ἐγγύθι κεῖται, </l>
<l n="377">ἥν ποτ' Ἀμυκλαίων ἐπολίσσατο καρτερὸς Ἄρης. </l>
<l n="378">ἑξείης δ' ἐπὶ τοῖσι Καλαβρίδος ἤθεα γαίης, </l>
<l n="379">φῦλά τ' Ἰηπύγων τετανυσμένα μεσφ' Ὑρίοιο </l>
<l n="380">παραλίης, Ὑρίου, τόθι σύρεται Ἀδριὰς ἅλμη </l>
<l n="381">πόντον ἐς ἀγχίπορον Ἀκυλήϊον ἔνθα νένασται </l>
<l n="382">ἄστυ Τεγεστραίων, μυχάτου ἐπὶ πείρασι πόντου. </l>
<l n="383">τόσσα μὲν Αὐσονίην περιβόσκεται ἔθνεα γαῖαν. </l>
<l n="384">κεῖθεν δ' εἰς αὐγὰς στρεπτὴ περισύρεται ἅλμη, </l>
<l n="385">θῖνας ὑποξύουσα Λιβυρνίδας, ἀμφί τ' ἐρυμνὴν </l>
<l n="386">Ὑλλήων χθόνα πᾶσαν, ὅση παρακέκλιται ἰσθμῷ, </l>
<l n="387">Βουλιμέων τ' ἀκτάς· ἐπὶ δ' ἄσπετον ὁλκὸν ἄγουσα, </l>
<l n="388">Ἰλλυρικὴν ἐπὶ χέρσον ἑλίσσεται ἄχρι κολώνης </l>
<l n="389">οὐρέων τ' ἠλιβάτων, τὰ Κεραύνια κικλήσκουσιν. </l>
<l n="390">κεῖνον δ' αὖ περὶ χῶρον ἴδοις περιηγέα τύμβον, </l>
<l n="391">τύμβον, ὃν Ἁρμονίης Κάδμοιό τε φῆμις ἐνίσπει· </l>
<l n="392">κεῖθι γὰρ εἰς ὀφίων σκολιῶν γένος ἠλλάχθησαν, </l>
<l n="393">ὁππότ' ἀπ' Ἰσμηνοῦ λιπαρὸν μετὰ γῆρας ἵκοντο. </l>
<l n="394">ἔνθα σφιν τέρας ἄλλο θεοὶ θέσαν· ἀμφὶ γὰρ αἶαν </l>
<l n="395">κείνην ἀμφοτέρωθεν ἐρηρέδαται δύο πέτραι, </l>
<l n="396">αἴτ' ἄμφω συνίασι δονεύμεναι, εὖτέ τις ἀρχὴ </l>
<l n="397">γίνεται ἐνναέτῃσι κυλινδομένοιο κακοῖο. </l>
<l n="398">πρὸς δὲ νότον, μάλα πολλὸν ὑπὸ Θρῄκην ἐρίβωλον </l>
<l n="399">Ὠρικίην θ' ὑπὲρ αἶαν, ἐρείδεται Ἑλλάδος ἀρχή, </l>
<l n="400 928">πολλὸν ἀνερχομένη, δισσῇ ζωσθεῖσα θαλάσσῃ, </l>
<l n="401">Αἰγαίῃ Σικελῇ τ'· ἄνεμον δέ τοι ἔλλαχ' ἑκάστη, </l>
<l n="402">ἑσπέριον Σικελή, τόν τε ζέφυρον καλέουσιν, </l>
<l n="403">Αἰγαίη δ' εὖρον. Πέλοπος δ' ἐπὶ νῆσος ὀπηδεῖ, </l>
<l n="404">εἰδομένη πλατάνοιο μυουρίζοντι πετήλῳ. </l>
<l n="405">ἄκρῳ μὲν γὰρ ἔοικεν ἐεργόμενος στενὸς Ἰσθμὸς </l>
<l n="406">πρὸς βορέην, καὶ ξυνὸν ἐφ' Ἑλλάδος ἴχνος ἐρείδων· </l>
<l n="407">φύλλῳ δ' ἤπειρος πολυδινήτῳ περίμετρος, </l>
<l n="408">κόλποις εἰναλίοις ἐστεμμένη ἔνθα καὶ ἔνθα. </l>
<l n="409">τῆς πρὸς μὲν ζεφύροιο Τριφυλίδος ἤθεα γαίης </l>
<l n="410">ἔνθ' ἐρατεινότατος ποταμῶν Ἀλφειὸς ὁδεύει, </l>
<l n="411">σχιζόμενος προχοῇσι Μεσηνίου Εὐρώταο, </l>
<l n="412">οἵτ' ἄμφω γαίηθεν ἀναφλύουσι ῥεέθρα· </l>
<l n="413">ἀλλ' ὁ μὲν Ἠλείων, ὁ δ' Ἀμυκλαίων χθόνα τέμνει. </l>
<l n="414">κὰδ δὲ μέσην νῆσον κοίλην χθόνα ναιετάουσιν </l>
<l n="415">Ἀρκάδες Ἀπιδανῆες ὑπὸ σκοπιὴν Ἐρυμάνθου, </l>
<l n="416">ἔνθα Μέλας, ὅθι Κρᾶθις, ἵνα ῥέει ὑγρὸς Ἰάων, </l>
<l n="417">ἧχι καὶ ὠγύγιος μηκύνεται ὕδασι Λάδων. </l>
<l n="418">ἀγχοῦ δ' Ἀργείων ἄροσις καὶ γαῖα Λακώνων, </l>
<l n="419">ἡ μὲν ἐς ἀντολίην, ἡ δ' ἐς νότον εἰσορόωσα. </l>
<l n="420">δοιαὶ δ' Ἴσθμια νῶτα περιβρομέουσι θάλασσαι, </l>
<l n="421">ἥ τ' Ἐφύρης ἀντικρὺ ποτὶ ζόφον, ἥ τε πρὸς ἠῶ </l>
<l n="422">ἑλκομένη, τήνπερ τε Σαρωνίδα κικλήσκουσιν. </l>
<l n="423">πρόσθε γε μὴν Ἰσθμοῖο πρὸς αὐγὰς Ἀττικὸν οὖδας, </l>
<l n="424">τοῦ διὰ θεσπεσίου φέρεται ῥόος Ἰλισσοῖο, </l>
<l n="425">ἔνθεν καὶ Βορέης ποτ' ἀνήρπασεν Ὠρείθυιαν </l>
<l n="426">τῷ δ' ἐπὶ Βοιωτῶν πεδίον καὶ Λοκρὶς ἄρουρα, </l>
<l n="427">Θεσσαλίη τ' ἐπὶ τοῖσι Μακηδονίης τε πόληες. </l>
<l n="428">τῇς δ' ἐπὶ φαίνονται κορυφαὶ χιονώδεος Αἵμου </l>
<l n="429">Θρηϊκίου· τοῦ δ' ἄντα ποτὶ ῥιπὴν ζεφύροιο </l>
<l n="430">Δωδώνης ἤπειρος ἀπείριτος ἐστεφάνωται. </l>
<l n="431">τῆς δ' ὑπὲρ ἐς νότον εἶσιν, ὑπὸ σκοπιὴν Ἀρακύνθου, </l>
<l n="432">ἀνδρῶν Αἰτωλῶν πεδίον μέγα· τοῦ διὰ μέσσου </l>
<l n="433">σύρεται ὁλκὸν ἄγων Ἀχελώϊος ἀργυροδίνης, </l>
<l n="434">Τρινακρίης ἐπὶ πόντον ἑλισσόμενος διὰ μέσσων </l>
<l n="435">νήσων, ἃς καλέουσιν Ἐχινάδας, ᾗσιν ὁμούρων </l>
<l n="436">ἕσπεται ἄλλυδις ἄλλα Κεφαλλήνων πτολίεθρα. </l>
<l n="437">τῷ δ' ἐπὶ Φωκὶς ἄρουρα, πρὸς ἀντολίην τε καὶ ἠῶ </l>
<l n="438">ἑλκομένη βορέηνδε κατὰ στόμα Θερμοπυλάων, </l>
<l n="439">Παρνησοῦ νιφόεντος ὑπὸ πτυχί· τῆς διὰ μέσσης </l>
<l n="440">Κηφισοῦ μέγα χεῦμα κατερχόμενον κελαρύζει. </l>
<l n="441">τῷ πάρα Πυθῶνος θυόεν πέδον, ἧχι δράκοντος </l>
<l n="442">Δελφύνης τριπόδεσσι θεοῦ παρακέκλιται ὁλκός, </l>
<l n="443">ὁλκός, ἀπειρεσίῃσιν ἐπιφρίσσων φολίδεσσι, </l>
<l n="444">νηῷ ἐν μεγάλῳ, τόθι πολλάκις αὐτὸς Ἀπόλλων </l>
<l n="445">ἱστάμενος χρυσέης ἀναλύεται ἅμμα φαρέτρης, </l>
<l n="446">ἢ ἀπὸ Μιλήτοιο ἢ ἐκ Κλάρου ἄρτι βεβηκώς. </l>
<l n="447">ἀλλ' ὁ μὲν ἱλήκοι· σὺ δέ μοι, Διός, ἔννεπε, Μοῦσα, </l>
<l n="448">νήσων πασάων ἱερὸν πόρον, αἵτ' ἐνὶ πόντῳ </l>
<l n="449">ἀνδράσι φαίνονται, τετραμμέναι ἄλλυδις ἄλλῃ. </l>
<l n="450">ἤτοι μὲν κατὰ μέσσον ὑφ' ἑσπερίων στηλάων </l>
<l n="451">ἐσχατόωντα Γάδειρα φαείνεται ἀνθρώποισι, </l>
<l n="452">νήσου ἐπ' ἀμφιρύτης, παρὰ τέρμασιν Ὠκεανοῖο. </l>
<l n="453">ἐνθάδε Φοινίκων ἀνδρῶν γένος ἐνναίουσιν, </l>
<l n="454">ἁζόμενοι μεγάλοιο Διὸς γόνον Ἡρακλῆα· </l>
<l n="455">καὶ τὴν μὲν ναετῆρες, ἐπὶ προτέρων ἀνθρώπων </l>
<l n="456">κλῃζομένην Κοτινοῦσσαν, ἐφημίξαντο Γάδειρα. </l>
<l n="457">νῆσοι δ' ἑξείης Γυμνησίαι· ἄγχι δὲ Βοῦσος, </l>
<l n="458">Σαρδώ τ' εὐρυτάτη καὶ ἐπήρατος εἰν ἁλὶ Κύρνος, </l>
<l n="459">ἥν ῥά τε Κορσίδα φῶτες ἐπιχθόνιοι καλέουσιν· </l>
<l n="460">ὕλη δ' ἀμφιλαφὴς οὔτις τόσον, ὅσσον ἐκείνη. </l>
<l n="461">τὴν δὲ μετ' Αἰόλου εἰσὶ περίδρομοι εἰν ἁλὶ νῆσοι, </l>
<l n="462">Αἰόλου Ἱπποτάδαο, φιλοξείνου βασιλῆος, </l>
<l n="463">Αἰόλου, ὃς θηητὰ μετ' ἀνδράσιν ἔλλαχε δῶρα, </l>
<l n="464">κοιρανίην ἀνέμων κλονεόντων ἱσταμένων τε. </l>
<l n="465">ἑπτὰ δέ τοι ταί γ' εἰσίν, ἐπώνυμοι ἀνδράσι Πλωταί, </l>
<l n="466">οὕνεκα μέσσον ἔχουσι περίπλοον ἀμφιέλικτον. </l>
<l n="467">Τρινακρίη δ' ἐπὶ τῇσιν ὑπὲρ πέδον Αὐσονιήων </l>
<l n="468">ἐκτέταται, πλευρῇσιν ἐπὶ τρισὶν ἑστηυῖα· </l>
<l n="469">ἄκρα δέ οἱ Πάχυνός τε Πελωρίς τε Λιλύβη τε. </l>
<l n="470">ἀλλ' ἤτοι Λιλύβη μὲν ἐπὶ ῥίπην ζεφύροιο </l>
<l n="471">εἰσανέχει, Πάχυνος δὲ πρὸς αὐγάς, αὐτὰρ ἐπ' ἄρκτους </l>
<l n="472">ἠνεμόεσσα Πελωρίς, ἐς Αὐσονίην ὁρόωσα. </l>
<l n="473">τῆς μὲν πρὸς βορέην ὀλοὴ ναύτῃσι κέλευθος, </l>
<l n="474">στεινή τε σκολιή τε καὶ ἄσχετος, ἧχι θάλασσα </l>
<l n="475">συρομένη μακρῇσι περιβρέμεται σπιλάδεσσιν, </l>
<l n="476">Ἀονίῳ τμηθεῖσα πολυγλώχινι σιδήρῳ. </l>
<l n="477">πρὸς δὲ νότον Λιβυκός τε πόρος καὶ Σύρτιος ἀρχὴ </l>
<l n="478">τῆς ἑτέρης· ἑτέρην δ' ἂν ἴδοις προτέρωσε περήσας, </l>
<l n="479">ἑσπερίην· τῆς πρόσθε δύω νησῖδες ἔασι, </l>
<l n="480">Μῆνιγξ καὶ Κέρκιννα, Λιβυστικὸν ὅρμον ἔχουσαι. </l>
<l n="481">ἀλλ' ὁπότ' Ἀδριάδος σκαιὸν πόρον ἀμφιτρίτης </l>
<l n="482">εἰσελάσῃς ἐπὶ νηός, Ἰηπυγίην ἐπὶ γαῖαν, </l>
<l n="483">δήεις ἰφθίμου Διομήδεος αὐτίκα νῆσον, </l>
<l n="484">ἔνθ' ἥρως ἀφίκανε, χαλεψαμένης Ἀφροδίτης, </l>
<l n="485">ὁππότε τηλίστων μετεκίαθεν ἔθνος Ἰβήρων, </l>
<l n="486">ἧς ἀλόχου βουλῇσι κακόφρονος Αἰγιαλείης. </l>
<l n="487">ἑξείης δὲ πόροιο πρὸς αὐγὰς ἠελίοιο </l>
<l n="488">Ἀψύρτου νήσων ἀναφαίνεται ἄσπετος ὁλκός, </l>
<l n="489">ἅς ποτε Κόλχων υἷες ἐπέδραμον, εὖτ' ἐμόγησαν </l>
<l n="490">ἴχνια μαστεύοντες ἀλήμονος Αἰητίνης. </l>
<l n="491">ἑξείης δ' ἐπὶ τῇσι Λιβυρνίδες ἐρρίζωνται. </l>
<l n="492">πρὸς δὲ νότον μετὰ δρυμὰ Κεραύνια νηῒ θεούσῃ </l>
<l n="493">νῆσοί κεν φαίνοιντο περαιόθεν Ἀμπρακιήων </l>
<l n="494">καὶ λιπαρὴ Κέρκυρα, φίλον πέδον Ἀλκινόοιο. </l>
<l n="495">τῇ δ' ἐπὶ Νηρικίης Ἰθάκης ἕδος ἐστήρικται </l>
<l n="496">νήσων τ' ἀλλάων, ὅσσας τ' ἀπὸ Χαλκίδος ἕρπων </l>
<l n="497">δίνῃς ἀργυρέῃς Ἀχελώϊος ἀμφὶς ἑλίσσει. </l>
<l n="498">πολλαὶ δ' Ἀμνισοῖο βορειότεραι ὁρόωνται, </l>
<l n="499">Αἴγιλά τ' ἠδὲ Κύθηρα Καλαυρία τε τρηχεῖα· </l>
<l n="500">Κάρπαθος αὖθ' ἑτέρωθε. ποτὶ ζόφον, ἐγγύθι δ' αὐτῆς, </l>
<l n="501">Κρήτη τιμήεσσα, Διὸς μεγάλοιο τιθήνη, </l>
<l n="502">πολλή τε λιπαρή τε καὶ εὔβοτος, ἧς ὕπερ Ἴδη, </l>
<l n="503">Ἴδη, καλλικόμοισιν ὑπαὶ δρυσὶ τηλεθόωσα· </l>
<l n="504">καὶ τῆς τοι μέγεθος περιώσιον. ἄντα δὲ πέζης </l>
<l n="505">Αἰγυπτίης Ῥόδος ἐστίν, Ἰηλυσίων πέδον ἀνδρῶν. </l>
<l n="506">τὴν δὲ μετ' ἀντολίηνδε Χελιδόνιαι γεγάασι </l>
<l n="507">τρεῖς νῆσοι μεγάλης Παταρηΐδος ἔνδοθεν ἄκρης. </l>
<l n="508">Κύπρος δ' εἰς αὐγὰς Παμφυλίου ἔνδοθι κόλπου </l>
<l n="509">κλύζετ', ἐπήρατος αἶα Διωναίης Ἀφροδίτης· </l>
<l n="510">ἄγχι δὲ Φοινίκης Ἄραδος μεγάλῳ ἐνὶ κόλπῳ. </l>
<l n="511">πρόσθε δὲ Σουνιάδος κορυφῆς, ἐφύπερθεν Ἀβάντων, </l>
<l n="512">φαίνονται Σαλαμίς τε καὶ Αἰγίνης πτολίεθρον. </l>
<l n="513">Θηητὸς δέ τίς ἐστι βαθὺς πόρος Αἰγαίοιο, </l>
<l n="514">Ἐντὸς ἔχων ἑκατέρθεν ἀπειρεσίων στίχα νήσων, </l>
<l n="515">Ὅσσον ἐπὶ στεινωπὸν ὕδωρ Ἀθαμαντίδος Ἕλλης, </l>
<l n="516">Σηστὸς ὅπῃ καὶ Ἄβυδος ἐναντίον ὅρμον ἔθεντο. </l>
<l n="517">Εὐρώπης δ' αἱ μὲν λαιῆς ὑπὸ νεύματι χειρὸς </l>
<l n="518">Ῥώονθ' ἑξείης, Ἀσίης δ' ἐπὶ δεξιὰ κεῖνται, </l>
<l n="519">Μῆκος ἐπ' ἀρκτῴοιο τιταινόμεναι βορέαο. </l>
<l n="520">Ἤτοι δ' Εὐρώπης μὲν Ἀβαντιὰς ἔπλετο Μάκρις </l>
<l n="521">Σκῦρός τ' ἠνεμόεσσα καὶ αἰπεινὴ Πεπάρηθος· </l>
<l n="522">Ἔνθεν καὶ Λῆμνος, κραναὸν πέδον Ἡφαίστοιο, </l>
<l n="523">Πέπταται, ὠγυγίη τε Θάσος, Δημήτερος ἀκτή, </l>
<l n="524">Ἴμβρος Θρηϊκίη τε Σάμος, Κυρβάντιον ἄστυ. </l>
<l n="525">Αἳ δ' Ἀσίης πρώτην αἶσαν λάχον, ἀμφὶς ἐοῦσαι </l>
<l n="526">Δῆλον ἐκυκλώσαντο, καὶ οὔνομα Κυκλάδες εἰσί· </l>
<l n="527">Ῥύσια δ' Ἀπόλλωνι χοροὺς ἀνάγουσιν ἅπασαι, </l>
<l n="528">Ἱσταμένου γλυκεροῦ νέον εἴαρος, εὖτ' ἐν ὄρεσσιν </l>
<l n="529">Ἀνθρώπων ἀπάνευθε κύει λιγύφωνος ἀηδών. </l>
<l n="530">Νῆσοι δ' ἑξείης Σποράδες περὶ παμφαίνουσιν, </l>
<l n="531">Οἷον ὅτ' ἀνεφέλοιο δι' ἠέρος εἴδεται ἄστρα, </l>
<l n="532">Ὑγρὰ νέφη κραιπνοῖο βιησαμένου βορέαο. </l>
<l n="533">ταῖς δ' ἐπὶ νῆσοι ἔασιν Ἰωνίδες· ἔνθα δὲ Καῦνος </l>
<l n="534">καὶ Σάμος ἱμερόεσσα, Πελασγίδος ἕδρανον Ἥρης, </l>
<l n="535">καὶ Χίος ἠλιβάτοιο Πελινναίου ὑπὸ πέζαν. </l>
<l n="536">κεῖθεν δ' Αἰολίδων ἀναφαίνεται οὔρεα νήσων, </l>
<l n="537">Λέσβου τ' εὐρυχόροιο καὶ ἱμερτῆς Τενέδοιο. </l>
<l n="538">κεῖθι Μέλας καὶ κόλπος ἐφ' Ἑλλήσποντον ἵησιν </l>
<l n="539">ἀφρὸν ἐρευγόμενος· βορέῃ δ' ἐπὶ πολλὸν ἰόντι </l>
<l n="540">πέπταται ἔνθα καὶ ἔνθα Προποντίδος οἶδμα θαλάσσης. </l>
<l n="541">ἔστι δέ τις καὶ σκαιὸν ὑπὲρ πόρον Εὐξείνοιο </l>
<l n="542">ἄντα Βορυσθένεος μεγαλώνυμος εἰν ἁλὶ νῆσος </l>
<l n="543">ἡρώων· Λευκήν μιν ἐπωνυμίην καλέουσιν, </l>
<l n="544">οὕνεκά οἱ τάπερ ἔστι κινώπετα λευκὰ τέτυκται· </l>
<l n="545">κεῖθι δ' Ἀχιλλῆός τε καὶ ἡρώων φάτις ἄλλων </l>
<l n="546">ψυχὰς εἱλίσσεσθαι ἐρημαίας ἀνὰ βήσσας· </l>
<l n="547">τοῦτο δ' ἀριστήεσσι Διὸς πάρα δῶρον ὀπηδεῖ </l>
<l n="548">ἀντ' ἀρετῆς· ἀρετὴ γὰρ ἀκήρατον ἔλλαχε τιμήν. </l>
<l n="549">Κιμμέριον δέ κέ τοι ἀνὰ Βόσπορον ἰθὺς ἰόντι </l>
<l n="550">ἄλλη ἀπειρησίη νῆσος πέλοι, ἥ ῥά τε λίμνης </l>
<l n="551">ἔνδοθι δεξιτερῇ Μαιώτιδος ἐστήρικται, </l>
<l n="552">ᾗ ἔνι Φαιναγόρη τε καὶ εὔκτιτος Ἑρμώνασσα, </l>
<l n="553">ἔνθα δὲ ναιετάουσιν Ἰωνίδος ἔγγονοι αἴης. </l>
<l n="554">αἵδε μὲν ἀνθρώποισιν ἀγακλέες εἰν ἁλὶ νῆσοι· </l>
<l n="555">ἄλλας δ' Ὠκεανοῖο περὶ ῥόος ἐστεφάνωται· </l>
<l n="556">τάων δ' ἂν περίσημον ἐγὼ θέσιν ἐξενέποιμι, </l>
<l n="557">ὁπποτέρου τ' ἀνέμοιο παρὰ σφυρόν ἐστιν ἑκάστη. </l>
<l n="558">ἤτοι μὲν ναίουσι βοοτρόφον ἀμφ' Ἐρύθειαν </l>
<l n="559">Ἄτλαντος περὶ χεῦμα θεουδέες Αἰθιοπῆες, </l>
<l n="560">Μακροβίων υἱῆες ἀμύμονες, οἵ ποθ' ἵκοντο </l>
<l n="561">Γηρυόνος, μετὰ πότμον ἀγήνορος· αὐτὰρ ὑπ' ἄκρην </l>
<l n="562">Ἱρήν, ἣν ἐνέπουσι κάρην ἔμεν Εὐρωπείης, </l>
<l n="563">νήσους Ἑσπερίδας, τόθι κασσιτέροιο γενέθλη, </l>
<l n="564">ἀφνειοὶ ναίουσιν ἀγαυῶν παῖδες Ἰβήρων. </l>
<l n="565">ἄλλαι δ' Ὠκεανοῖο παραὶ βορεώτιδας ἀκτὰς </l>
<l n="566">δισσαὶ νῆσοι ἔασι Βρετανίδες, ἀντία Ῥήνου· </l>
<l n="567">κεῖθι γὰρ ὑστατίην ἀπερεύγεται εἰς ἅλα δίνην. </l>
<l n="568">τάων τοι μέγεθος περιώσιον οὐ κέ τις ἄλλη </l>
<l n="569">νήσοις ἐν πάσῃσι Βρετανίσιν ἰσοφαρίζοι. </l>
<l n="570">ἄγχι δὲ νησιάδων ἕτερος πόρος, ἧχι γυναῖκες </l>
<l n="571">ἀνδρῶν ἀντιπέρηθεν ἀγαυῶν Ἀμνιτάων </l>
<l n="572">ὀρνύμεναι τελέουσι κατὰ νόμον ἱερὰ Βάκχῳ, </l>
<l n="573">στεψάμεναι κισσοῖο μελαμφύλλοιο κορύμβοις, </l>
<l n="574">ἐννύχιαι· παταγῆς δὲ λιγύθροος ὄρνυται ἠχή. </l>
<l n="575">οὐχ οὕτω Θρήϊκος ἐπ' ᾐόσιν Ἀψύνθοιο </l>
<l n="576">Βιστονίδες καλέουσιν ἐρίβρομον Εἰραφιώτην, </l>
<l n="577">οὐδ' οὕτω σὺν παισὶ μελανδίνην ἀνὰ Γάγγην </l>
<l n="578">Ἰνδοὶ κῶμον ἄγουσιν ἐριβρεμέτῃ Διονύσῳ, </l>
<l n="579">ὡς κεῖνον κατὰ χῶρον ἀνευάζουσι γυναῖκες. </l>
<l n="580">πολλὴν δὲ προτέρωσε ταμὼν ὁδὸν Ὠκεανοῖο, </l>
<l n="581">νῆσόν κεν Θούλην εὐεργέϊ νηῒ περήσαις· </l>
<l n="582">ἔνθα μέν, ἠελίοιο βεβηκότος ἐς πόλον ἄρκτων, </l>
<l n="583">ἤμαθ' ὁμοῦ καὶ νύκτας ἀειφανὲς ἀγκέχυται πῦρ· </l>
<l n="584">λοξοτέρῃ γὰρ τῆμος ἐπιστρέφεται στροφάλιγγι, </l>
<l n="585">ἀκτίνων ἰθεῖαν ἐπὶ κλίσιν ἐρχομενάων, </l>
<l n="586">μέσφ' ἐπὶ κυανέους νοτίην ὁδὸν αὖτις ἐλάσσῃ· </l>
<l n="587">ἀλλ' ὁπόταν Σκυθικοῖο βαθὺν πόρον Ὠκεανοῖο </l>
<l n="588">νηῒ τάμῃς, ἑτέρην δὲ πρὸς ἠῴην ἅλα κάμψῃς, </l>
<l n="589">Χρυσείην τοι νῆσον ἄγει πόρος, ἔνθα καὶ αὐτοῦ </l>
<l n="590">ἀντολίη καθαροῖο φαείνεται ἠελίοιο. </l>
<l n="591">κεῖθεν δὲ στρεφθεὶς νοτίης προπάροιθε κολώνης, </l>
<l n="592">αἶψά κε Κωλιάδος μεγάλης ἐπὶ νῆσον ἵκοιο, </l>
<l n="593">μητέρα Ταπροβάνην Ἀσιηγενέων ἐλεφάντων, </l>
<l n="594">ἧς ὕπερ, οὐρανίῃσιν ἀειρόμενος στροφάλιγξι, </l>
<l n="595">δινεῖται κατὰ κύκλον ἐν αἰθέρι Καρκίνος αἴθων· </l>
<l n="596">αὐτὴ δ' εὐρυτάτη μέγεθος πέλει· ἀμφὶ δὲ πάντη </l>
<l n="597">κήτεα θῖνες ἔχουσιν, Ἐρυθραίου βοτὰ πόντου, </l>
<l n="598">οὔρεσιν ἠλιβάτοισιν ἐοικότα· τῶν δ' ὑπὲρ ἄκρων </l>
<l n="599">τέτρηχεν νώτων περιμήκετος ὁλκὸς ἀκάνθης. </l>
<l n="600">δυσμενέων τοι παῖδες, ἑλισσόμενοι κατὰ πόντον, </l>
<l n="601">κείνοις ἀντιάσειαν ἀλώμενοι· οὐ γὰρ ἐρωὴ </l>
<l n="602">λυγροῖς ἐν στομάτεσσιν, ἐπεὶ μέγα χάσμα τέτυκται· </l>
<l n="603">πολλάκι δ' ἂν καὶ νῆα σὺν αὐτοῖς ἀνδράσι νηὸς </l>
<l n="604">κεῖνα καταβρόξειε τεράατα· τοῖς γὰρ ἀλιτροῖς </l>
<l n="605">εἰν ἁλὶ καὶ γαίῃ κακὰ μυρία θήκατο δαίμων. </l>
<l n="606">ἔστι δέ τοι προτέρω Καρμανίδος ἔκτοθεν ἄκρης </l>
<l n="607">Ὤγυρις, ἔνθα τε τύμβος Ἐρυθραίου βασιλῆος· </l>
<l n="608">ἐκ τῆς δ' ἂν περάσειας ἐπὶ στόμα Περσίδος ἅλμης, </l>
<l n="609">ὁρμηθεὶς βορέηνδε, καὶ Ἴκαρον εἰσαφίκοιο, </l>
<l n="610">Ἴκαρον εἰναλίην, ὅθι Ταυροπόλοιο θεοῖο </l>
<l n="611">βωμοὶ κνισήεντες ἀδευκέα καπνὸν ἔχουσι. </l>
<l n="612">τόσσας μὲν νήσους ἐφέπει ῥόος Ὠκεανοῖο </l>
<l n="613">εὐρυτέρας· ἕτεραι δέ τ' ἀπειρέσιαι γεγάασιν, </l>
<l n="614">αἱ μὲν ἐπὶ προχοῇσι Λιβυστίδος ἀμφιτρίτης, </l>
<l n="615">αἱ δ' Ἀσίης, αἱ δ' αὖτε περὶ κλίσιν Εὐρωπείης. </l>
<l n="616">ἄλλαι δ' ἄλλοθι νῆσοι ἀπείριτοι, αἱ μὲν ὑπ' ἀνδρῶν </l>
<l n="617">ναιόμεναι καὶ νηυσὶν ἐπήρατον ὅρμον ἔχουσαι, </l>
<l n="618">αἱ δὲ βαθύκρημνοί τε καὶ οὐ ναύτῃσιν ἑτοῖμαι, </l>
<l n="619">τῶν οὐ ῥηΐδιόν μοι ἐνισπέμεν οὔνομα πασέων. </l>
<l n="620">σχῆμα δέ τοι Ἀσίης ῥυσμὸς πέλει ἀμφοτεράων </l>
<l n="621">ἠπείρων, ἑτέρωθεν ἀλίγκιον εἴδεϊ κώνου, </l>
<l n="622">ἑλκόμενον κατὰ βαιὸν ἐπ' ἀντολίης μυχὰ πάσης, </l>
<l n="623">ἔνθα τε καὶ στῆλαι Θηβαιγενέος Διονύσου </l>
<l n="624">ἑστᾶσιν, πυμάτοιο παραὶ ῥόον Ὠκεανοῖο, </l>
<l n="625">Ἰνδῶν ὑστατίοισιν ἐν οὔρεσιν, ἔνθα τε Γάγγης </l>
<l n="626">λευκὸν ὕδωρ Νυσαῖον ἐπὶ πλαταμῶνα κυλίνδει. </l>
<l n="627">ἀλλ' οὐκ ἂν τόσσον μέγεθος πέλοι Ἀσίδος αἴης, </l>
<l n="628">οὐδ' ἅπαν εἶδος ἔοικεν ἀλίγκιον· ἐν γὰρ ἐκείναις </l>
<l n="629">ἠπείροις εἷς πόντος ἔσω ῥόον ἡγεμονεύει, </l>
<l n="630">ἐν δ' Ἀσίῃ πολὺς Ὠκεανός· τρισσοὺς γὰρ ἑλίσσων </l>
<l n="631">κόλπους κυμαίνοντας ἐρεύγεται, ἔνδοθι βάλλων, </l>
<l n="632">Περσικὸν Ἀράβιόν τε καὶ Ὑρκάνιον βαθυδίνην, </l>
<l n="633">τοὺς δύο μὲν νοτίους, τὸν δ' ἐς βορέην ὁρόωντα, </l>
<l n="634">ἐς βορέην ὁρόωντα καὶ εἰς λίβα γείτονα πόντου </l>
<l n="635">Εὐξείνου, τόθι φῶτες ἀπείριτοι ἀμφινέμονται. </l>
<l n="636">μέσσον δ' ἀμφοτέρων χθονὸς ἄσπετος ἰσθμὸς ὁρίζει, </l>
<l n="637">τῇ καὶ τῇ μακροῖσι τιταινόμενος πεδίοισιν. </l>
<l n="638">μέσσα γε μὴν πάσης Ἀσίης ὄρος ἀμφιβέβηκεν, </l>
<l n="639">ἀρξάμενον γαίης Παμφυλίδος ἄχρι καὶ Ἰνδῶν, </l>
<l n="640">ἄλλοτε μὲν λοξόν τε καὶ ἀγκύλον, ἄλλοτε δ' αὖτε </l>
<l n="641">ἴχνεσιν ὀρθότατον· Ταῦρον δέ ἑ κικλήσκουσιν, </l>
<l n="642">οὕνεκα ταυροφανές τε καὶ ὀρθόκραιρον ὁδεύει, </l>
<l n="643">οὔρεσιν ἐκταδίοισι πολυσχιδὲς ἔνθα καὶ ἔνθα. </l>
<l n="644">ἐκ τοῦ ἀπειρέσιοι ποταμοὶ καναχηδὰ ῥέουσιν, </l>
<l n="645">οἱ μὲν πρὸς βορέην, οἱ δ' ἐς νότον, οἱ δ' ἐπὶ ῥιπὴν </l>
<l n="646">εὔρου καὶ ζεφύροιο· τίς ἂν πάντων ὄνομ' εἴποι; </l>
<l n="647">οὐ μὲν ἐπωνυμίην μίαν ἔλλαχεν, ἀλλ' ἐν ἑκάστῃ </l>
<l n="648">οὔνομ' ἔχει στροφάλιγγι· τὰ δ' ἂν κείνοισι μέλοιτο </l>
<l n="649">ἀνδράσιν, οἳ κατὰ χῶρον ὁμούριον οἶκον ἔχουσι. </l>
<l n="650">νῦν γε μὲν ἔθνεα πάντα διΐξομαι, ὅσσ' ἀρίδηλα </l>
<l n="651">ἐνναίει· Μοῦσαι δ' ἰθύντατον ἴχνος ἄγοιεν. </l>
<l n="652">ἤτοι μὲν λίμνης Μαιώτιδος ἄγχι νέμονται </l>
<l n="653">αὐτοὶ Μαιῶταί τε καὶ ἔθνεα Σαυροματάων, </l>
<l n="654">ἐσθλὸν ἐνυαλίου γένος Ἄρεος· ἐκ γὰρ ἐκείνης </l>
<l n="655">ἰφθίμης φιλότητος Ἀμαζονίδων ἐγένοντο, </l>
<l n="656">τήν ποτε Σαυρομάτῃσιν ἐπ' ἀνθρώποισι μίγησαν, </l>
<l n="657">πλαγχθεῖσαι πάτρηθεν ἀπόπροθι Θερμώδοντος. </l>
<l n="658">τοὔνεκα καὶ παῖδες μεγαλήτορες ἐξεγένοντο, </l>
<l n="659">ὕλην ναιετάοντες ἀπείριτον, ἧς διὰ μέσσης </l>
<l n="660">συρόμενος Τάναϊς Μαιώτιδος ἐς μέσα πίπτει, </l>
<l n="661">ὅστε καὶ Εὐρώπην ἀποτέμνεται Ἀσίδος αἴης, </l>
<l n="662">ἐς δύσιν Εὐρώπην, ἐς δ' αὐγὰς Ἀσίδα γαῖαν. </l>
<l n="663">τοῦ δ' ἤτοι πηγαὶ μὲν ἐν οὔρεσι Καυκασίοισι </l>
<l n="664">τηλόθι μορμύρουσιν· ὁ δὲ πλατὺς ἔνθα καὶ ἔνθα </l>
<l n="665">ἐσσύμενος Σκυθικοῖσιν ἐπιτροχάει πεδίοισιν. </l>
<l n="666">τοῦ δ' ἄν, κυμαίνοντος ἀπείριτον ἐκ βορέαο, </l>
<l n="667">πηγετὸν ἀθρήσειας ὑπὸ κρυμοῖο παγέντα. </l>
<l n="668">σχέτλιοι, οἳ περὶ κεῖνον ἐνοίκια χῶρον ἔχουσιν· </l>
<l n="669">αἰεί σφιν ψυχρή τε χιὼν κρυμός τε δυσαής· </l>
<l n="670">καὶ δέ κεν, ἐξ ἀνέμων ὁπόταν πλεῖστον κρύος ἔλθῃ, </l>
<l n="671">ἢ ἵππους θνῄσκοντας ἐν ὀφθαλμοῖσιν ἴδοιο, </l>
<l n="672">ἠὲ καὶ ἡμιόνους ἢ ἀγραύλων γένος οἰῶν· </l>
<l n="673">οὐδὲ μὲν οὐδ' αὐτοί κεν ἀπήμαντοι τελέθοιεν </l>
<l n="674">ἀνέρες, οἳ κείνῃσιν ὑπαὶ ῥιπῇσι μένοιεν· </l>
<l n="675">ἀλλὰ γὰρ ἠλάσκουσιν, ὑποζεύξαντες ἀπήνας, </l>
<l n="676">χώρην εἰς ἑτέρην, λείπουσι δὲ γαῖαν ἀήταις </l>
<l n="677">χειμερίοις, οἵτε σφι κακῇ θυΐοντες ἀέλλῃ </l>
<l n="678">γαῖάν τε κλονέουσι καὶ οὔρεα πευκήεντα. </l>
<l n="679">τόσσοι μὲν Τάναϊν ποταμὸν περιναιετάουσιν. </l>
<l n="680">Σαυρομάτας δ' ἐπέχουσιν ἐπασσύτεροι γεγαῶτες </l>
<l n="681">Σινδοὶ Κιμμέριοί τε καὶ οἱ πέλας Εὐξείνοιο </l>
<l n="682">Κερκέτιοι Τορέται τε καὶ ἀλκήεντες Ἀχαιοί, </l>
<l n="683">οὕς ποτ' ἀπὸ Ξάνθοιο καὶ Ἰδαίου Σιμόεντος </l>
<l n="684">πνοιαὶ νοσφίσσαντο νότοιό τε καὶ ζεφύροιο, </l>
<l n="685">ἑσπομένους μετὰ δῆριν Ἀρητιάδῃ βασιλῆϊ. </l>
<l n="686">τοῖς δ' ἐπὶ ναιετάουσιν, ὁμούριον αἶαν ἔχοντες, </l>
<l n="687">Ἡνίοχοι Ζύγιοί τε, Πελασγίδος ἔκγονοι αἴης. </l>
<l n="688">πὰρ δὲ μυχὸν Πόντοιο, μετὰ χθόνα Τυνδαριδάων, </l>
<l n="689">Κόλχοι ναιετάουσι, μετήλυδες Αἰγύπτοιο, </l>
<l n="690">Καυκάσου ἐγγὺς ἐόντες, ὃς Ὑρκάνιον περὶ πόντον </l>
<l n="691">οὔρεσιν ἠλιβάτοισιν ἀέξεται· ἔνθα τε Φᾶσις, </l>
<l n="692">Κιρκαίου κατὰ νῶτον ἑλισσόμενος πεδίοιο, </l>
<l n="693">Εὐξείνου ποτὶ χεῦμα θοὴν ἀπερεύγεται ἄχνην, </l>
<l n="694">ἀρξάμενος τὸ πρῶτον ἀπ' οὔρεος Ἀρμενίοιο. </l>
<l n="695">τοῦ δὲ πρὸς ἀντολίην βορέην ἐπικέκλιται ἰσθμός, </l>
<l n="696">ἰσθμὸς Κασπίης τε καὶ Εὐξείνοιο θαλάσσης. </l>
<l n="697">τῷ δ' ἐνὶ ναιετάουσιν ἑωθινὸν ἔθνος Ἰβήρων, </l>
<l n="698">οἵ ποτε Πυρήνηθεν ἐπ' ἀντολίην ἀφίκοντο, </l>
<l n="699">ἀνδράσιν Ὑρκανίοισιν ἀπεχθέα δῆριν ἔχοντες, </l>
<l n="700">καὶ Καμαριτάων φῦλον μέγα, τοί ποτε Βάκχον </l>
<l n="701">Ἰνδῶν ἐκ πολέμοιο δεδεγμένοι ἐξείνισσαν </l>
<l n="702">καὶ μετὰ Ληνάων ἱερὸν χορὸν ἐστήσαντο, </l>
<l n="703">ζώματα καὶ νεβρῖδας ἐπὶ στήθεσσι βαλόντες, </l>
<l n="704">εὐοῖ Βάκχε λέγοντες· ὁ δὲ φρεσὶ φίλατο δαίμων </l>
<l n="705">κείνων ἀνθρώπων γενεὴν καὶ ἤθεα γαίης. </l>
<l n="706">τοῖς ἐπὶ Κασπίη κυμαίνεται ἀμφιτρίτη. </l>
<l n="707">ῥεῖα δέ τοι κἂν τήνδε καταγράψαιμι θάλασσαν, </l>
<l n="708">οὐ μὲν ἰδὼν ἀπάνευθε πόρους, οὐ νηῒ περήσας· </l>
<l n="709">οὐ γάρ μοι βίος ἐστὶ μελαινάων ἐπὶ νηῶν, </l>
<l n="710">οὐδέ μοι ἐμπορίη πατρώϊος, οὐδ' ἐπὶ Γάγγην </l>
<l n="711">ἔρχομαι, οἷά περ ἄλλοι, Ἐρυθραίου διὰ πόντου, </l>
<l n="712">ψυχῆς οὐκ ἀλέγοντες, ἵν' ἄσπετον ὄλβον ἕλωνται, </l>
<l n="713">οὐδὲ μὲν Ὑρκανίοις ἐπιμίσγομαι, οὐδ' ἐρεείνω </l>
<l n="714">Καυκασίας κνημῖδας Ἐρυθραίων Ἀριηνῶν· </l>
<l n="715">ἀλλά με Μουσάων φορέει νόος, αἵτε δύνανται </l>
<l n="716">νόσφιν ἀλημοσύνης πολλὴν ἅλα μετρήσασθαι </l>
<l n="717">οὔρεά τ' ἤπειρόν τε καὶ αἰθερίων ὁδὸν ἄστρων. </l>
<l n="718">ἀλλ' εἴη τοι σχῆμα περίτροχον, ἀμφιελικτόν, </l>
<l n="719">πάσης Κασπίης μεγάλης ἁλός· οὐκ ἂν ἐκείνην </l>
<l n="720">νηῒ περήσειας τριτάτης ἐπὶ κύκλα σελήνης· </l>
<l n="721">τόσσος γὰρ πόρος ἐστὶν ἀμείλιχος· ὀξὺ δ' ἐπ' ἄρκτους </l>
<l n="722">ἑλκόμενος, προχοῇς ἐπιμίσγεται Ὠκεανοῖο· </l>
<l n="723">ἣ δὴ πολλὰ μὲν ἄλλα μετ' ἀνδράσι θαύματ' ἀέξει, </l>
<l n="724">φύει δὲ κρύσταλλον ἰδ' ἠερόεσσαν ἴασπιν, </l>
<l n="725">ἐχθρὴν Ἐμπούσῃσι καὶ ἄλλοις εἰδώλοισιν. </l>
<l n="726">πάντα δέ τοι ἐρέω, ὅσα οἱ περὶ φῦλα νέμονται, </l>
<l n="727">ἀρξάμενος πλευρῆς ζεφυρίτιδος ἐκ βορέαο. </l>
<l n="728">πρῶτοι μὲν Σκύθαι εἰσίν, ὅσοι Κρονίης ἁλὸς ἄγχι </l>
<l n="729">παραλίην ναίουσιν ἀνὰ στόμα Κασπίδος ἅλμης· </l>
<l n="730">Θῦνοι δ' ἑξείης· ἐπὶ δ' αὐτοῖς Κάσπιοι ἄνδρες, </l>
<l n="731">Ἀλβανοί τ' ἐπὶ τοῖσιν ἀρήϊοι, οἵ θ' ὑπὲρ αἶαν </l>
<l n="732">τρηχεῖαν ναίουσι Καδούσιοι· ἄγχι δὲ Μάρδοι, </l>
<l n="733">Ὑρκάνιοι Τάπυροί τ'· ἐπὶ δέ σφισιν ὁλκὸν ἑλίσσει </l>
<l n="734">Μάρδος, Δερκεβίων τε καὶ ἀφνειῶν πόμα Βάκτρων· </l>
<l n="735">ἀμφοτέρων γὰρ μέσσος ἐς Ὑρκανίην ἅλα βάλλει· </l>
<l n="736">ἀλλ' ἤτοι Βάκτροι μὲν ἐπ' ἠπείροιο νέμονται </l>
<l n="737">χώρην εὐρυτέρην κνημοῖς ὕπο Παρνησοῖο, </l>
<l n="738">Δερκέβιοι δ' ἑτέρωθεν ἐφ' ὕδασι Κασπίοισιν. </l>
<l n="739">τοὺς δὲ μετ' ἀντολίηνδε, πέρην κελάδοντος Ἀράξεω, </l>
<l n="740">Μασσαγέται ναίουσι, θοῶν ῥυτῆρες ὀϊστῶν, </l>
<l n="741">ἀνέρες, οἷς μήτ' αὐτὸς ἐγώ, μήθ' ὅστις ἑταῖρος </l>
<l n="742">ἐμπελάσαι· μάλα γάρ τε κακοξεινώτεροι ἄλλων· </l>
<l n="743">οὐ γάρ σφιν σίτοιο μελίφρονός ἐστιν ἐδωδή, </l>
<l n="744">οὐδὲ μὲν οὐδ' οἶνος μεταδήμιος· ἀλλὰ γὰρ ἵππων </l>
<l n="745">αἵματι μίσγοντες λευκὸν γάλα, δαῖτα τίθενται. </l>
<l n="746">τοῖς δ' ἐπὶ πρὸς βορέην Χωράσμιοι, οἷς ἔπι γαῖα </l>
<l n="747">Σουγδιάς, ἧς διὰ μέσσος ἑλίσσεται ἱερὸς Ὦξος, </l>
<l n="748">ὅστε λιπὼν Ἠμωδὸν ὄρος μετὰ Κασπίδα βάλλει. </l>
<l n="749">τὸν μετ' ἐπὶ προχοῇσιν Ἰαξάρταο νέμονται </l>
<l n="750">τόξα Σάκαι φορέοντες, ἃ μή κέ τις ἄλλος ἐλέγχοι </l>
<l n="751">τοξευτής· οὐ γάρ σφι θέμις ἀνεμώλια βάλλειν· </l>
<l n="752">καὶ Τόχαροι Φροῦροί τε καὶ ἔθνεα βάρβαρα Σηρῶν, </l>
<l n="753">οἵτε βόας μὲν ἀναίνονται καὶ ἴφια μῆλα, </l>
<l n="754">αἰόλα δὲ ξαίνοντες ἐρήμης ἄνθεα γαίης, </l>
<l n="755">εἵματα τεύχουσιν πολυδαίδαλα, τιμήεντα, </l>
<l n="756">εἰδόμενα χροιῇ λειμωνίδος ἄνθεσι ποίης· </l>
<l n="757">κείνοις οὔ τί κεν ἔργον ἀραχνάων ἐρίσειεν. </l>
<l n="758">ἄλλοι δὲ Σκύθαι εἰσὶν ἐπήτριμοι, οἵτε νέμονται </l>
<l n="759">ἐσχατιάς· παρὰ δέ σφι δυσήμενος ἐκτέταται χθών, </l>
<l n="760">χειμερίοις ἀνέμοισι κεκλειμένη ἠδὲ χαλάζαις. </l>
<l n="761">τόσσοι μὲν φῶτες περὶ Κάσπια κύματ' ἔασιν· </l>
<l n="762">φράζεο δ' ἐκ Κόλχων καὶ Φάσιδος ἐς δύσιν ἤδη, </l>
<l n="763">Εὐξείνου παρὰ χεῖλος, ἐπιλαδὸν ἔθνεα Πόντου </l>
<l n="764">ἄχρι Θρηϊκίου στόματος, τόθι Χαλκὶς ἄρουρα. </l>
<l n="765">Βύζηρές τοι πρῶτα καὶ ἀγχόθι φῦλα Βεχείρων, </l>
<l n="766">Μάκρωνες Φίλυρές τε καὶ οἳ μόσσυνας ἔχουσι </l>
<l n="767">δουρατέους· τῶν δ' ἄγχι πολύρρηνες Τιβαρηνοί· </l>
<l n="768">τοῖς δ' ἐπὶ καὶ Χάλυβες στυφελὴν καὶ ἀπηνέα γαῖαν </l>
<l n="769">ναίουσιν, μογεροῦ δεδαηκότες ἔργα σιδήρου, </l>
<l n="770">οἵ ῥα, βαρυγδούποισιν ἐπ' ἄκμοσιν ἑστηῶτες, </l>
<l n="771">οὔποτε παύονται καμάτου καὶ ὀϊζύος αἰνῆς. </l>
<l n="772">τοὺς δὲ μετ' Ἀσσυρίης πρόχυσις χθονὸς ἐκτετάνυσται, </l>
<l n="773">ἔνθα δ' Ἀμαζονίδεσσιν ἀπ' οὔρεος Ἀρμενίοιο </l>
<l n="774">λευκὸν ὕδωρ προΐησιν ἐνυάλιος Θερμώδων, </l>
<l n="775">ὅς ποτ' ἀλωομένην Ἀσωπίδα δέκτο Σινώπην </l>
<l n="776">καί μιν ἀκηχεμένην σφετέρῃ παρενάσσατο χώρῃ </l>
<l n="777">Ζηνὸς ἐφημοσύνῃσιν· ὁ γὰρ φιλότητος ἐραννῆς </l>
<l n="778">ἰσχανόων, πάτρης ἀπενόσφισεν οὐκ ἐθέλουσαν· </l>
<l n="779">ἐκ τῆς καὶ πτολίεθρον ἐπώνυμον ἄνδρες ἔχουσιν. </l>
<l n="780">κείνου δ' ἂν ποταμοῖο περὶ κρυμώδεας ὄχθας </l>
<l n="781">τέμνοις κρυστάλλου καθαρὸν λίθον, οἷά τε πάχνην </l>
<l n="782">χειμερίην· δήεις δὲ καὶ ὑδατόεσσαν ἴασπιν. </l>
<l n="783">Ἶρις δ' ἑξείης καθαρὸν ῥόον εἰς ἅλα βάλλει. </l>
<l n="784">τῷ δ' ἐπὶ μορμύρουσι ῥοαὶ Ἅλυος ποταμοῖο, </l>
<l n="785">ἑλκόμεναι βορέηνδε Καραμβίδος ἐγγύθεν ἄκρης, </l>
<l n="786">ἀρξάμεναι τὸ πρῶτον ἀπ' οὔρεος Ἀρμενίοιο. </l>
<l n="787">Παφλαγόνες δ' ἐπὶ τοῖσιν ἐπ' ἠϊόνεσσι νέμονται, </l>
<l n="788">καὶ Μαριανδυνῶν ἱερὸν πέδον· ἔνθ' ἐνέπουσιν </l>
<l n="789">οὐδαίου Κρονίδαο μέγαν κύνα χαλκεόφωνον, </l>
<l n="790">χερσὶν ἀνελκόμενον μεγαλόφρονος Ἡρακλῆος, </l>
<l n="791">δεινὸν ἀπὸ στομάτων βαλέειν σιαλώδεα χυλόν, </l>
<l n="792">τὸν μὲν ἐδέξατο γαῖα καὶ αὐτόθι πῆμ' ἐφύτευσεν. </l>
<l n="793">ἄγχι δὲ Βιθυνοὶ λιπαρὴν χθόνα ναιετάουσι, </l>
<l n="794">Ῥήβας, ἔνθ' ἐρατεινὸν ἐπιπροΐησι ῥέεθρον, </l>
<l n="795">Ῥήβας, ὃς Πόντοιο παρὰ στομάτεσσιν ὁδεύει, </l>
<l n="796">Ῥήβας, οὗ κάλλιστον ἐπὶ χθονὶ σύρεται ὕδωρ. </l>
<l n="797">τόσσοι μὲν Πόντοιο περικτίται ἄνδρες ἔασι· </l>
<l n="798">κεῖνα δέ τοι Σκυθίης προλελεγμένα φῦλα πελέσθω. </l>
<l n="799">νῦν δ' αὖ παραλίης Ἀσίης πόρον ἐξενέποιμι, </l>
<l n="800">ὅς ῥά τε πρὸς νότον εἶσιν ἐφ' Ἑλλήσποντον ὁδεύων </l>
<l n="801">καὶ ποτὶ μηκίστου νότιον ῥόον Αἰγαίοιο </l>
<l n="802">μέσφ' αὐτῆς Συρίης τε καὶ Ἀραβίης ἐρατεινῆς. </l>
<l n="803">Χαλκιδέες μὲν πρῶτα παρὰ στόμα γαῖαν ἔχουσιν, </l>
<l n="804">οὖδας ἐς ἀντιπέρην Βυζάντιον εἰσορόωντες· </l>
<l n="805">Βέβρυκες δ' ἐπὶ τοῖσι καὶ οὔρεα Μυσίδος αἴης, </l>
<l n="806">ἧχί περ ἱμερόεντα Κίος προΐησι ῥέεθρα, </l>
<l n="807">τοῦ ποτ' ἐπὶ προχοῇσιν Ὕλαν ἀπενόσφισε Νύμφη, </l>
<l n="808">ὀτρηρὸν θεράποντα πελωρίου Ἡρακλῆος. </l>
<l n="809">ἔνθεν ἐς Ἑλλήσποντον ἀνατρέχει ἄσπετος ἀγκὼν </l>
<l n="810">βαιοτέρης Φρυγίης· ἑτέρη δέ τοι ἔνδοθι κεῖται, </l>
<l n="811">εὐρυτέρη γεγαυῖα, παρ' ὕδασι Σαγγαρίοιο· </l>
<l n="812">ἀλλ' ἤτοι μεγάλη μὲν ἐπ' ἀντολίην τετάνυσται, </l>
<l n="813">ἱππόβοτος λιπαρή τε· πρὸς ἑσπερίην δ' ἂν ἴδοιο </l>
<l n="814">τὴν ἑτέρην, ἣ κεῖται ὑπὸ ζαθέης πόδας Ἴδης, </l>
<l n="815">Ἴλιον ἠνεμόεσσαν ἐπὶ πλευρῇσιν ἔχουσα, </l>
<l n="816">Ἴλιον ἀγλαὸν ἄστυ παλαιγενέων ἡρώων, </l>
<l n="817">Ἴλιον, ἣν ἐπόλισσε Ποσειδάων καὶ Ἀπόλλων, </l>
<l n="818">Ἴλιον, ἣν ἀλάπαξαν Ἀθηναίη τε καὶ Ἥρη, </l>
<l n="819">Ξάνθῳ ἐπ' εὐρυρέοντι καὶ Ἰδαίῳ Σιμόεντι. </l>
<l n="820">τὴν δὲ μετ' Αἰόλιδος παραπέπταται ἤθεα γαίης </l>
<l n="821">Αἰγαίου παρὰ χεῖλος, ὑπὲρ μέγαν Ἑλλήσποντον. </l>
<l n="822">τῇ δ' ἐπὶ ναιετάουσιν ἀγαυῶν παῖδες Ἰώνων, </l>
<l n="823">ἀγχίαλοι γεγαῶτες, ἐπὶ χθονός, ἧς διὰ μέσσης </l>
<l n="824">Μαίανδρος λιπαρῇσι κατέρχεται εἰς ἅλα δίναις, </l>
<l n="825">Μιλήτου τε μεσηγὺ καὶ εὐρυχόροιο Πριήνης. </l>
<l n="826">τάων δ' ἀμφοτέρων γε βορειοτέρην ἐσίδοιο </l>
<l n="827">παραλίην Ἔφεσον, μεγάλην πόλιν Ἰοχεαίρης, </l>
<l n="828">ἔνθα θεῇ ποτε νηὸν Ἀμαζονίδες τετύκοντο </l>
<l n="829">πρέμνῳ ἔνι πτελέης, περιώσιον ἀνδράσι θαῦμα. </l>
<l n="830">Μῃονίη δ' ἐπὶ τῇσιν ἐπ' ἀντολίην τετάνυσται </l>
<l n="831">Τμώλῳ ὑπ' ἠνεμόεντι, τόθεν Πακτωλὸς ὁδεύων </l>
<l n="832">χρυσὸν ὁμοῦ δίνῃσιν ἐφελκόμενος κελαρύζει· </l>
<l n="833">τοῦ δ' ἂν ἐπὶ πλευρῇσι καθήμενος εἴαρος ὥρῃ </l>
<l n="834">κύκνων εἰσαΐοις λιγυρὴν ὄπα, τοί τε καθ' ὕδωρ </l>
<l n="835">ἔνθα καὶ ἔνθα νέμονται ἀεξομένης ἔτι ποίης· </l>
<l n="836">πολλοὶ γὰρ λειμῶνες ἐν Ἀσίδι τηλεθάουσιν, </l>
<l n="837">ἔξοχα δ' ἂμ πεδίον Μαιάνδριον, ἔνθα Καΰστρου </l>
<l n="838">ἥσυχα παφλάζοντος ἐπιρρέει ἀγλαὸν ὕδωρ. </l>
<l n="839">οὐ μὰν οὐδὲ γυναῖκας ὀνόσσεαι, αἳ περὶ κεῖνο </l>
<l n="840">θεῖον ἕδος, χρυσοῖο κατ' ἰξύος ἅμμα βαλοῦσαι, </l>
<l n="841">ὀρχεῦνται, θηητὸν ἑλισσόμεναι περὶ κύκλον, </l>
<l n="842">εὖτε Διωνύσοιο χοροστασίαι τελέθοιεν· </l>
<l n="843">σὺν καὶ παρθενικαί, νεοθηλέες οἷά τε νεβροί, </l>
<l n="844">σκαίρουσιν· τῇσιν δὲ περὶ σμαραγεῦντες ἀῆται </l>
<l n="845">ἱμερτοὺς δονέουσιν ἐπὶ στήθεσσι χιτῶνας. </l>
<l n="846">ἀλλὰ τὰ μὲν Λυδοῖσι μετ' ἀνθρώποισι μέλονται· </l>
<l n="847">πρὸς δ' ἅλα κεκλιμένοι Λύκιοι χθόνα ναιετάουσι </l>
<l n="848">Ξάνθου ἐπὶ προχοῇσιν, ἐϋρρείτου ποταμοῖο· </l>
<l n="849">ἔνθα βαθυκρήμνοιο φαείνεται οὔρεα Ταύρου </l>
<l n="850">Παμφύλων καὶ μέχρι· Κράγον δέ ἑ κικλήσκουσιν. </l>
<l n="851">κεῖθι δ' ἂν ἀθρήσειας ὑπειράλιον πτολίεθρον </l>
<l n="852">Ἄσπενδον, ποταμοῖο παρὰ ῥόον Εὐρυμέδοντος, </l>
<l n="853">ἔνθα συοκτονίῃσι Διωναίην ἱλάονται. </l>
<l n="854">ἄλλαι δ' ἑξείης Παμφυλίδες εἰσὶ πόληες, </l>
<l n="855">Κώρυκος Πέργη τε καὶ ἠνεμόεσσα Φάσηλις. </l>
<l n="856">τῶν δὲ πρὸς ἀντολίην μεσάτην χθόνα ναιετάουσιν </l>
<l n="857">ἴδριες ἐν πολέμοισι Λυκάονες ἀγκυλότοξοι. </l>
<l n="858">τοῖς δ' ἐπὶ Πισιδέων λιπαρὸν πέδον, ἧχι πόληες </l>
<l n="859">Τελμησσὸς Λύρβη τε καὶ ἣν ἐπολίσσατο λαὸς </l>
<l n="860">πρίν ποτ' Ἀμυκλαίων μεγαλώνυμος ἐν χθονὶ Σέλγη. </l>
<l n="861">κεῖθεν δ' εἰς αὐγὰς σκολιὸν περιτέλλεται οἶμον </l>
<l n="862">πολλὸν ἔσω βεβαυῖα περίδρομος ἀμφιτρίτη, </l>
<l n="863">γείτων Εὐξείνοιο πολυκλύστοιο θαλάσσης. </l>
<l n="864">κεῖνός τοι Κιλίκων περισύρεται ἔθνεα κόλπος </l>
<l n="865">μακρὸς ἐπ' ἀντολίην· Ἀσίης δὲ στεινὰ καλεῦσιν. </l>
<l n="866">καὶ τῷ μὲν πολέων ποταμῶν ἐπιμίσγεται ὕδωρ </l>
<l n="867">τηλόθεν ἐρχομένων, Πυράμοιό τε καὶ Πινάροιο, </l>
<l n="868">Κύδνου τε σκολιοῖο, μέσην διὰ Ταρσὸν ἰόντος, </l>
<l n="869">Ταρσὸν ἐϋκτιμένην, ὅθι δή ποτε Πήγασος ἵππος, </l>
<l n="870">ταρσὸν ἀφείς, χώρῳ λίπεν οὔνομα, τῆμος ἀφ' ἵππου </l>
<l n="871">ἐς Διὸς ἱέμενος πέσεν ἥρως Βελλεροφόντης. </l>
<l n="872">κεῖθι δὲ καὶ πεδίον τὸ Ἀλήϊον, οὗ κατὰ νῶτα </l>
<l n="873">ἀνθρώπων ἀπάνευθεν ἀλώμενος ἐνδιάασκεν. </l>
<l n="874">πολλαὶ δ' ἑξείης Κιλίκων γεγάασι πόληες, </l>
<l n="875">Λυρνησσὸς Μαλλός τε καὶ Ἀγχιάλεια Σόλοι τε, </l>
<l n="876">αἱ μὲν ἐν ἠπείρῳ, αἱ δ' αὐτῆς ἄγχι θαλάσσης. </l>
<l n="877">τῇς δ' ἐπὶ Κομμαγεηνὸν ἕδος Συρίης τε πόληες </l>
<l n="878">θινὸς ἔπι στρεπτῆς περιμήκεες· ἀμφὶ γὰρ ὁλκὸς </l>
<l n="879">ἐς δύσιν ἔστραπται πολιῆς ἁλός, ἄχρι κολώνης </l>
<l n="880">οὔρεος ἀγχιάλοιο, βαθυκρήμνου Κασίοιο. </l>
<l n="881">ῥηϊδίως δ' ἄν τοι λοιπὸν πόρον αὐδήσαιμι </l>
<l n="882">γαιάων Ἀσίης· ὁ δέ τοι λόγος ἐν φρεσὶν ἔστω, </l>
<l n="883">μηδ' ἀνέμοις φορέοιτο πονηθέντων χάρις ἔργων. </l>
<l n="884">εἰ γάρ μοι σάφα τήνδε καταφράσσαιο κέλευθον, </l>
<l n="885">ἦ τάχα κἂν ἄλλοισιν ἐπισταμένως ἀγορεύοις </l>
<l n="886">καὶ ποταμοὺς πολίων τε θέσιν καὶ γαῖαν ἑκάστην. </l>
<l n="887">σχῆμα μὲν οὖν πισύρεσσιν ἐπὶ πλευρῇσι τετύχθω, </l>
<l n="888">πεπταμένον δολιχοῖσιν ἐπ' ἀντολίην πεδίοισιν. </l>
<l n="889">οἶσθα γάρ, ἐν πρώτοισιν ἐμεῦ εἰπόντος ἀκούσας, </l>
<l n="890">πᾶσαν ἕως Ἰνδῶν Ἀσίην ὄρος ἄνδιχα τέμνειν. </l>
<l n="891">κεῖνό τοι ἐν πλευροῖσι βορειότερον τελέοιτο, </l>
<l n="892">Νεῖλος δ' ἑσπέριον πλευρὸν πέλοι· αὐτὰρ ἑῷον </l>
<l n="893">Ἰνδικὸς Ὠκεανός· νότιον δ' ἁλὸς οἴδματ' Ἐρυθρῆς. </l>
<l n="894">φράζεο δ' ὡς ὑπὸ πέζαν ἐπ' αὐγὰς ἵξομαι ἤδη, </l>
<l n="895">ἀρξάμενος Συρίηθεν, ὅθεν λίπον· οὐδ' ἂν ἔμοιγε </l>
<l n="896">μύθου ἅτε ψευσθέντος ἀνὴρ ἐπιμωμήσαιτο. </l>
<l n="897">ἀλλ' ἤτοι Συρίη μὲν ὑπεὶρ ἁλὸς ἐγγύθεν ἕρπει </l>
<l n="898">ἐς νότον ἀντολίην τε, πολύπτολιν αἶαν ἔχουσα, </l>
<l n="899">ἣν Κοίλην καλέουσιν ἐπώνυμον, οὕνεκ' ἄρ' αὐτὴν </l>
<l n="900">μέσσην καὶ χθαμαλὴν ὀρέων ὑπὸ πρῶνες ἔχουσιν, </l>
<l n="901">ἑσπερίου Κασίοιο καὶ ἠῴου Λιβάνοιο. </l>
<l n="247 902 1135">καὶ τὴν μὲν πολλοί τε καὶ ὄλβιοι ἄνδρες ἔχουσιν, </l>
<l n="903">οὐχ ἅμα ναιετάοντες ὁμώνυμοι, ἀλλὰ διαμφίς, </l>
<l n="904">οἱ μὲν ἐπ' ἠπείρῳ, τοίπερ Σύριοι καλέονται, </l>
<l n="905">οἱ δ' ἁλὸς ἐγγὺς ἐόντες, ἐπωνυμίην Φοίνικες, </l>
<l n="906">τῶν ἀνδρῶν γενεῆς, οἳ Ἐρυθραῖοι γεγάασιν, </l>
<l n="907">οἳ πρῶτοι νήεσσιν ἐπειρήσαντο θαλάσσης, </l>
<l n="908">πρῶτοι δ' ἐμπορίης ἁλιμηδέος ἐμνήσαντο </l>
<l n="909">καὶ βαθὺν οὐρανίων ἄστρων χορὸν ἐφράσσαντο, </l>
<l n="910">οἵτ' Ἰόπην καὶ Γάζαν Ἐλαΐδα τ' ἐνναίουσι, </l>
<l n="911">καὶ Τύρον ὠγυγίην Βηρυτοῦ τ' αἶαν ἐραννήν, </l>
<l n="912">Βύβλον τ' ἀγχίαλον καὶ Σιδῶν' ἠνεμόεσσαν, </l>
<l n="913">ναιομένην χαρίεντος ἐφ' ὕδασι Βοστρηνοῖο, </l>
<l n="914">καὶ Τρίπολιν λιπαρήν, Ὀρθωσίδα τε Μάραθόν τε </l>
<l n="915">Λαοδίκην θ', ἣ κεῖται ἐπ' ἠϊόνεσσι θαλάσσης, </l>
<l n="916">καὶ Ποσιδήϊα ἔργα καὶ ἱερὰ τέμπεα Δάφνης, </l>
<l n="917">ἧχί περ Ἀντιόχοιο ἐπώνυμος Ἀντιόχεια·&gt; </l>
<l n="918">αὐτὰρ ἐνὶ μέσσῃσιν Ἀπαμείης πτολίεθρον· </l>
<l n="919">τῆς δὲ πρὸς ἀντολίην κατασύρεται ὑγρὸς Ὀρόντης, </l>
<l n="920">ἄσπετος, Ἀντιόχοιο μέσην διὰ γαῖαν ὁρίζων. </l>
<l n="921">πᾶσα δέ τοι λιπαρή τε καὶ εὔβοτος ἔπλετο χώρη, </l>
<l n="922">μῆλά τε φερβέμεναι καὶ δένδρεσι καρπὸν ἀέξειν. </l>
<l n="923">τῆς δ' ἂν ἴδοις προτέρω, νοτιώτερον οἶμον ὁδεύσας, </l>
<l n="924">Ἀραβικοῦ κόλπου μύχατον πόρον, ὅστε μεσηγὺς </l>
<l n="925">εἱλεῖται Συρίης τε καὶ Ἀραβίης ἐρατεινῆς, </l>
<l n="926">τυτθὸν ἐπ' ἀντολίην τετραμμένος, ἄχρις Ἐλανῶν. </l>
<l n="927">κεῖθεν δ' ὀλβίστων Ἀράβων παρακέκλιται αἶα, </l>
<l n="928">πολλὸν ἀνερχομένη, δισσῇ ζωσθεῖσα θαλάσσῃ, </l>
<l n="929">Περσίδι τ' Ἀραβίῃ τ'· ἄνεμον δέ τοι ἔλλαχ' ἑκάστη, </l>
<l n="930">Ἀραβίη ζέφυρον, Περσὶς δ' εὔροιο κελεύθους. </l>
<l n="931">πέζα δέ τοι νοτίη, τετραμμένη ἀντολίηνδε, </l>
<l n="932">κλύζετ' Ἐρυθραίοις ὑπὸ κύμασιν Ὠκεανοῖο. </l>
<l n="933">καὶ τῆς τοι θέσιας μυθήσομαι· ἔξοχα γάρ μιν </l>
<l n="934">γαιάων πολύολβα καὶ ἀγλαὰ φῦλα νέμονται. </l>
<l n="935">ἄλλο δέ τοι καὶ θαῦμα μέγ' ἔξοχον ἔλλαχ' ἐκείνη· </l>
<l n="936">αἰεὶ κηώεσσα θύοις ὕπο λαρὸν ὄδωδεν </l>
<l n="937">ἢ θύου ἢ σμύρνης ἢ εὐόδμου καλάμοιο </l>
<l n="938">ἢ καὶ θεσπεσίοιο πεπαινομένου λιβάνοιο </l>
<l n="939">ἢ κασίης· ἐτεὸν γὰρ ἀνὰ χθόνα λύσατο κείνην </l>
<l n="940">Ζεὺς αὐτὸς Διόνυσον ἐϋρραφέος μηροῖο· </l>
<l n="941">τῷ καὶ γεινομένῳ κηώδεα γείνατο πέζαν. </l>
<l n="942">μῆλα δὲ καὶ τῆμος λασίοις ἐβαρύνετο μαλλοῖς </l>
<l n="943">ἐν νομῷ, αὐτόματοι δὲ κατέρρεον ὕδασι λίμναι· </l>
<l n="944">ὄρνιθες δ' ἑτέρωθεν ἀοικήτων ἀπὸ νήσων </l>
<l n="945">ἦλθον φύλλα φέροντες ἀκηρασίων κιναμώμων. </l>
<l n="946">αὐτὰρ ὁ νεβρῖδας μὲν ἐπωμαδίας ἐτάνυσσε, </l>
<l n="947">κισσῷ δ' ἱμερόεντι καλὰς ἔστεψεν ἐθείρας </l>
<l n="948">ἀκροχάλιξ οἴνῳ, πλεκτοὺς δ' ἀνεδήσατο θύρσους, </l>
<l n="949">μειδιόων, καὶ πολλὸν ἐπ' ἀνδράσιν ὄλβον ἔχευεν. </l>
<l n="950">τοὔνεκεν εἰσέτι νῦν λιβάνῳ κομόωσιν ἄρουραι, </l>
<l n="951">οὔρεα δὲ χρυσῷ, ποταμοὶ δ' ἑτέρωθι θυηλαῖς· </l>
<l n="952">αὐτοὶ δ' ἐνναέται μάλα πίονα δῆμον ἔχουσι, </l>
<l n="953">χρυσείοις πέπλοισιν ἀγαλλόμενοι μαλακοῖσιν· </l>
<l n="954">ἀλλ' ἤτοι πρῶτον μὲν ὑπὲρ κλιτὺν Λιβάνοιο </l>
<l n="955">ἀφνειοὶ ναίουσιν ἐπωνυμίην Ναβαταῖοι· </l>
<l n="956">ἄγχι δὲ Χαλβάσιοί τε καὶ Ἀγρέες, οἷς ἔπι γαῖα </l>
<l n="957">Χατραμὶς ἐνναίει κατεναντία Περσίδος αἴης. </l>
<l n="958">αὐτὰρ Ἐρυθραίης πλευρὸν ναίουσι θαλάσσης </l>
<l n="959">Μινναῖοί τε Σάβαι τε καὶ ἀγχίγυοι Κλεταβηνοί. </l>
<l n="960">τόσσα μὲν Ἀραβίην περιώσια φῦλα νέμονται, </l>
<l n="961">ἄλλα δέ τοι καὶ πλεῖστα· περιπρὸ γάρ ἐστι μεγίστη. </l>
<l n="962">τῆς δὲ πρὸς ἀντολίην ὀρέων ἄπο παιπαλοέντων </l>
<l n="963">λυπρὸν ὀρεσκῴων παραφαίνεται οὖδας Ἐρέμβων, </l>
<l n="964">οἳ βίον ἐν πέτρῃσι κατωρυχέεσσιν ἔθεντο, </l>
<l n="965">γυμνοὶ καὶ κτεάνων ἐπιδευέες· ἀμφὶ δ' ἄρα σφιν </l>
<l n="966">ἴδεϊ θαλπομένοισι μελαίνεται αὐαλέος χρώς· </l>
<l n="967">αὕτως, οἷά τε θῆρες, ἀλώμενοι ἄλγε' ἔχουσιν, </l>
<l n="968">οὐχ ὡς ἁβροβίων Ἀράβων γένος· οὐ γὰρ ἐν ὄλβῳ </l>
<l n="969">ἴσην μοῖραν ἅπασιν ἐπ' ἀνδράσι θήκατο δαίμων. </l>
<l n="970">αὐτὰρ ὑπὲρ Λιβάνοιο πρὸς αὐγὰς ἠελίοιο </l>
<l n="971">τῆς ἑτέρης Συρίης δολιχὴ μηκύνεται αἶα, </l>
<l n="972">ἑλκομένη καὶ μέχρις ἁλικλύστοιο Σινώπης· </l>
<l n="973">τῆς δ' ἤτοι μέσσης μὲν ἐπ' ἠπείροιο βαθείης </l>
<l n="974">Καππαδόκαι ναίουσι, δαήμονες ἱπποσυνάων, </l>
<l n="975">Ἀσσύριοι δ' ἁλὸς ἄγχι παρὰ στόμα Θερμώδοντος. </l>
<l n="976">τῆς δὲ πρὸς ἀντιπέραιαν ὑπαὶ ῥιπὴν ζεφύροιο </l>
<l n="977">φαίνετ' ἀπειρεσίου ποταμοῦ ῥόος Εὐφρήταο, </l>
<l n="978">ὃς δ' ἤτοι πρῶτον μὲν ἀπ' οὔρεος Ἀρμενίοιο </l>
<l n="979">μακρὸς ἐπὶ νότον εἶσι, πάλιν δ', ἀγκῶνας ἑλίξας, </l>
<l n="980">ἄντην ἠελίοιο μέσην Βαβυλῶνα περήσας, </l>
<l n="981">Περσίδος εἰς ἁλὸς οἶδμα θοὴν ἀπερεύγεται ἄχνην, </l>
<l n="982">ὑστατίῃς προχοῇσι Τερηδόνος ἐγγὺς ὁδεύων. </l>
<l n="983">τὸν δὲ μετ' εἰς αὐγὰς ποταμῶν ὤκιστος ἁπάντων </l>
<l n="984">Τίγρις ἐϋρρείτης φέρεται ῥόον ἶσον ἐλαύνων, </l>
<l n="985">τόσσον ἄνευθεν ἐών, ὅσον ἕβδομον ἦμαρ ὁδεύσας </l>
<l n="986">ἴφθιμος καὶ κραιπνὸς ἀνὴρ ἀνύσειεν ὁδίτης. </l>
<l n="987">ἔστι δέ τις κατὰ μέσσα περίτροχος ὕδασι λίμνη, </l>
<l n="988">οὔνομα Θωνῖτις, ἧς ἕλκεται ἐς μυχὰ Τίγρις, </l>
<l n="989">δύνων πολλὸς ἔνερθε· πάλιν δ' ἐξαῦτις ἀνασχών, </l>
<l n="990">ὀξύτερον προΐησι κάτω ῥόον· οὐκ ἂν ἐκείνου </l>
<l n="991">ἐν πᾶσιν ποταμοῖσι θοώτερον ἄλλον ἴδοιο. </l>
<l n="992">ὅσση δ' Εὐφρήτεω καὶ Τίγριος ἔνδοθι γαῖα, </l>
<l n="993">τήνδε περικτίονες Μέσσην ποταμῶν ἐνέπουσιν. </l>
<l n="994">οὐ μέντοι κείνης γε νομοὺς ὠνόσσατο βούτης, </l>
<l n="995">οὐδ' ὅστις, σύριγγι κερώνυχα Πᾶνα γεραίρων, </l>
<l n="996">μήλοις ἀγραύλοισιν ἐφέσπεται· οὐδὲ μὲν ὕλην </l>
<l n="997">παντοίην φυτοεργὸς ἀνὴρ ἀθερίσσατο καρπῶν, </l>
<l n="998">τοίη ἐπεὶ κείνης ἄροσις πέλει, ἐν μὲν ἀέξειν </l>
<l n="999">ποίην, ἐν δὲ νομοὺς εὐανθέας, ἐν δὲ καὶ ἀνδρῶν </l>
<l n="1000">φύτλην καλλίστην τε καὶ ἀθανάτοισιν ὁμοίην. </l>
<l n="1001">τῆς μὲν πρὸς βορέην λιπαρὴν χθόνα ναιετάουσιν </l>
<l n="1002">ἀνέρες Ἀρμένιοί τε καὶ ἀγχέμαχοι Ματιηνοί, </l>
<l n="1003">οὔρεσι κεκλιμένοι, ποταμοῦ πρόπαρ Εὐφρήταο, </l>
<l n="1004">πίονες ἀφνειοί τε καὶ Ἄρεος εὖ δεδαῶτες. </l>
<l n="1005">πρὸς δὲ νότον Βαβυλὼν ἱερὴ πόλις, ἥν ῥά τε πᾶσαν </l>
<l n="1006">τείχεσιν ἀρραγέεσσι Σεμίραμις ἐστεφάνωσεν· </l>
<l n="1007">αὐτὰρ ἐπ' ἀκροπόληϊ μέγαν δόμον εἴσατο Βήλῳ, </l>
<l n="1008">χρυσῷ τ' ἠδ' ἐλέφαντι καὶ ἀργύρῳ ἀσκήσασα. </l>
<l n="1009">καὶ τῆς τοι πεδίον περιώσιον, ἔνθα τε πολλοὶ </l>
<l n="1010">ἀκρόκομοι φοίνικες ἐπηρεφέες πεφύασιν. </l>
<l n="1011">ναὶ μὴν καὶ χρυσοῖο φέρει χαριέστερον ἄλλο, </l>
<l n="1012">ὑγρῆς βηρύλλου γλαυκὴν λίθον, ἣ περὶ χῶρον </l>
<l n="1013">φύεται ἐν προβολῇς ὀφιήτιδος ἔνδοθι πέτρης. </l>
<l n="1014">αὐτὰρ ὑπὲρ Βαβυλῶνος ἐπὶ πνοιὴν βορέαο </l>
<l n="1015">Κισσοὶ Μεσσαβάται τε Χαλωνῖταί τε νέμονται· </l>
<l n="1016">ἀλλ' ὁπότ' Ἀρμενίων ὀρέων προπάροιθεν ὁδεύσῃς </l>
<l n="1017">εἰς αὐγάς, τότ' ἔπειτα τὰ Μηδικὰ τέμπεα δήεις. </l>
<l n="1018">τῶν πρὸς μὲν βορέην ἐριθηλέα γαῖαν ἔχουσι </l>
<l n="1019">Γηλοί τε Μάρδοι τε καὶ ἀνέρες Ἀτροπατηνοί. </l>
<l n="1020">πρὸς δὲ νότον ναίουσιν ἀγαυῶν ἔθνεα Μήδων, </l>
<l n="1021">κείνης τοι γενεῆς ἐρικυδέος ἐκγεγαῶτες </l>
<l n="1022">Αἰήταο θυγατρός, ἀμύμονος ἡρωΐνης. </l>
<l n="1023">εὖτε γὰρ Ἀκταίοιο παρὰ ῥόον Ἰλισσοῖο </l>
<l n="1024">φάρμακ' ἐμήσατο λυγρὰ γόνῳ Πανδιονίδαο, </l>
<l n="1025">αἰδοῖ μὲν χῶρον κεῖνον λίπεν, ἐς δὲ βαθεῖαν, </l>
<l n="1026">πλαζομένη κατὰ φῶτας, ὁμώνυμον ἵκετο γαῖαν, </l>
<l n="1027">οὐ μὲν ἑκὰς Κόλχων· Κόλχων γε μὲν αἶαν ἱκέσθαι </l>
<l n="1028">οὔ οἱ ἔην· μῆνιν γὰρ ἑοῦ δειδίσσετο πατρός. </l>
<l n="1029">τοὔνεκεν εἰσέτι νῦν πολυφάρμακοι ἄνδρες ἔασι </l>
<l n="1030">χώρην ναιετάοντες ἀπείριτον, οἱ μὲν ἐπ' αὐτὰς </l>
<l n="1031">πέτρας, αἳ φύουσιν ἀφεγγέα ναρκισσίτην, </l>
<l n="1032">οἱ δὲ καὶ ἐν λασίῃσι νενασμένοι εἰαμενῇσι, </l>
<l n="1033">πώεα καλὰ νέμοντες, ἄδην βεβριθότα μαλλοῖς, </l>
<l n="1034">τόσσον ἐπ' ἀντολίην τετραμμένοι, ἄχρι πυλάων </l>
<l n="1035">Κασπιάδων, αἵτ' εἰσὶ βαθυνομένας ὑπὸ πέτρας, </l>
<l n="1036">κληῗδες γαίης Ἀσιήτιδος, ἧχι κέλευθος </l>
<l n="1037">ἐκτέτατ' ἐς βορέην τε καὶ ἐς νότον ἐρχομένοισιν, </l>
<l n="1038">ἡ μὲν ἐς Ὑρκανίους, ἡ δ' οὔρεα Περσίδος αἴης. </l>
<l n="1039">ἀλλ' ἤτοι πυλέων μὲν ὑπαὶ πόδα Κασπιάων </l>
<l n="1040">Πάρθοι ναιετάουσιν ἀρήϊοι, ἀγκυλότοξοι, </l>
<l n="1041">παντοίου πολέμοιο δαήμονες· οὐ γὰρ ἀρότρῳ </l>
<l n="1042">αὔλακ' ἐπιθύνουσι, διασχίζοντες ἀρούρας, </l>
<l n="1043">οὐδὲ μὲν ἐν νήεσσιν ἅλα τμήγουσιν ἐρετμοῖς, </l>
<l n="1044">οὐδὲ νομοῖς φέρβουσι βοῶν γένος· ἐκ δὲ γενέθλης </l>
<l n="1045">νηπίαχοι τόξοισι καὶ ἱπποσύνῃσι μέλονται, </l>
<l n="1046">αἰεὶ δ' ἠχήεσσαν ἀνὰ χθόνα δοῦπος ἀκόντων </l>
<l n="1047">ἢ βελέων, πάντη δέ τ' ἀελλοπόδων δρόμος ἵππων </l>
<l n="1048">θυνόντων· οὐ γάρ σφι θέμις δόρποιο πάσασθαι, </l>
<l n="1049">πρὶν πολέμου μόχθοισι κάρην ἱδρῶτι παλύνειν· </l>
<l n="1050">φέρβονται δ' ἄγρῃσι δορικτήτου βιότοιο· </l>
<l n="1051">ἀλλ' ἔμπης κατὰ δῆριν ἀμαιμακέτους περ ἐόντας </l>
<l n="1052">Αὐσονίου βασιλῆος ἐπεπρήϋνεν ἀκωκή. </l>
<l n="1053">εἰ δέ σε καὶ Πέρσας ἰδέειν γλυκὺς ἵμερος αἱρεῖ, </l>
<l n="1054">εὐφραδέως ἄν σοι καὶ τῶν γένος αὐδήσαιμι, </l>
<l n="1055">καὶ πόρον ἀενάων ποταμῶν ὀρέων τε κελεύθους. </l>
<l n="1056">μοῦνοι γάρ τ' Ἀσίης βασιλεύτατον ἔθνος ἔχουσι, </l>
<l n="1057">μοῦνοι δ' ἄσπετον ὄλβον ἐνὶ μεγάροισιν ἔθεντο, </l>
<l n="1058">ὁππότε Μῃονίην καὶ Σάρδιας ἐξαλάπαξαν. </l>
<l n="1059">χρύσεά τοι κείνων μὲν ἐπὶ χροῒ τεύχεα φωτῶν, </l>
<l n="1060">χρύσεα δ' ἱππείοισιν ἐπὶ στομάτεσσι χαλινά, </l>
<l n="1061">χρυσῷ δ' ἀμφὶ πόδεσσιν ἐκοσμήσαντο πέδιλα· </l>
<l n="1062">τόσσος γάρ σφισιν ὄλβος ἀπείριτος· ἀλλά τοι εἴη </l>
<l n="1063">Περσὶς ὅλη μεγάλοισι περίδρομος οὔρεσι γαῖα, </l>
<l n="1064">Κασπιάδων πυλέων νοτιώτερον οἶμον ἔχουσα, </l>
<l n="1065">ἑλκομένη καὶ μέχρις ὁμωνύμου ἀμφιτρίτης. </l>
<l n="1066">τριχθὰ δέ μιν ναίουσι διασταδόν, οἱ μὲν ὑπ' ἄρκτους </l>
<l n="1067">τοξοφόρων σκιεροῖσι παρήμενοι οὔρεσι Μήδων, </l>
<l n="1068">οἱ δὲ μεσήπειροι, οἱ δ' ἐς νότον ἄχρι θαλάσσης· </l>
<l n="1069">πρῶτα Σάβαι, μετὰ τοὺς δὲ Πασαργάδαι, ἄγχι δὲ Τασκοὶ </l>
<l n="1070">ἄλλοι θ', οἳ ναίουσι διάνδιχα Περσίδα γαῖαν. </l>
<l n="1071">καὶ τὴν μὲν πολέες ποταμοὶ περιπιαίνουσι, </l>
<l n="1072">τῇ καὶ τῇ σκολιῇσιν ἑλισσόμενοι προχοῇσι. </l>
<l n="1073">χωρὶς μὲν Κόρος ἐστὶ μέγας, χωρὶς δὲ Χοάσπης, </l>
<l n="1074">ἕλκων Ἰνδὸν ὕδωρ, παρά τε ῥείων χθόνα Σούσων. </l>
<l n="1075">τοῦ δ' ἂν ἐπὶ πλευρῇσιν ἴδοις εὐωπὸν ἀχάτην, </l>
<l n="1076">κείμενον οἷα κύλινδρον ἐπὶ χθονός, ὅν ῥ' ἀπὸ πέτρης </l>
<l n="1077">χειμερίου ποταμοῖο κάτω σύρουσι χαράδραι. </l>
<l n="1078">αἰεὶ δ' αὖ λιαροῖο γεγηθότες ἐξ ἀνέμοιο </l>
<l n="1079">καρποὶ τηλεθάουσιν ἐπήτριμοι ἀλλήλοισιν. </l>
<l n="1080">φράζεο δ' εἰς αὐγὰς λεπτὸν πόρον Ἀσίδος αἴης· </l>
<l n="1081">ἐγγύθι γάρ τοι πέζα τελείεται ἠπείροιο. </l>
<l n="1082">ἤτοι μὲν παρὰ χεῦμα τὸ Περσικὸν Ὠκεανοῖο </l>
<l n="1083">Καρμανοὶ ναίουσιν ὑπ' ἠελίῳ ἀνιόντι, </l>
<l n="1084">Περσίδος οὐκ ἀπάνευθε διάνδιχα γαῖαν ἔχοντες, </l>
<l n="1085">οἱ μὲν ὑπειράλιοι, τοὶ δ' ἔνδοθεν ἠπειρῶται. </l>
<l n="1086">τῶν δὲ πρὸς ἀντολίην Γεδρωσῶν ἕλκεται γαῖα, </l>
<l n="1087">γείτων Ὠκεανοῦ μεγακήτεος, οἷσι πρὸς αὐγὰς </l>
<l n="1088">Ἰνδὸν πὰρ ποταμὸν νότιοι Σκύθαι ἐνναίουσιν, </l>
<l n="1089">ὅς ῥά τ' Ἐρυθραίης κατεναντίον εἶσι θαλάσσης, </l>
<l n="1090">λαβρότατος ῥόον ὠκὺν ἐπὶ νότον ὀρθὸν ἐλαύνων, </l>
<l n="1091">ἀρξάμενος τὰ πρῶτ' ἀπὸ Καυκάσου ἠνεμόεντος. </l>
<l n="1092">δισσὰ δέ οἱ στόματ' ἐστί· μέσην δ' ἐπιδέδρομε νῆσον, </l>
<l n="1093">νῆσον, τὴν καλέουσιν ἐπιχθόνιοι Παταλήνην. </l>
<l n="1094">κεῖνός τοι πολέων ἀποτέμνεται ἔθνεα φωτῶν· </l>
<l n="1095">ἤτοι μὲν δύνοντος ἐπὶ κλίσιν ἠελίοιο </l>
<l n="1096">Ὠρείτας τ' Ἄριβάς τε λινοχλαίνους τ' Ἀραχώτας, </l>
<l n="1097">Σατραΐδας θ', ὅσσους τε παρὰ πτυχὶ Παρπανισοῖο </l>
<l n="1098">ξυνῇ ὁμῶς μάλα πάντας ἐπωνυμίην Ἀριηνούς, </l>
<l n="1099">οὐ χθόνα ναιετάοντας ἐπήρατον, ἀλλ' ὑπὸ λεπτῇ </l>
<l n="1100">ψάμμῳ πεπληθυῖαν ἰδὲ ῥώπεσσι δασεῖαν· </l>
<l n="1101">ἀλλ' ἔμπης ζωοῖσιν ἐπαρκέες εἰσὶ κέλευθοι· </l>
<l n="1102">ἄλλον γάρ σφισιν ὄλβον ἀκήρατον αἶα κομίζει· </l>
<l n="1103">πάντη γὰρ λίθος ἐστὶν ἐρυθροῦ κουραλίοιο, </l>
<l n="1104">πάντη δ' αὖ πέτρῃσιν ὕπο φλέβες ὠδίνουσι </l>
<l n="1105">χρυσείης κυανῆς τε καλὴν πλάκα σαπφείροιο, </l>
<l n="1106">τῆς ἀποτεμνόμενοι βιοτήσιον ὦνον ἔχουσιν. </l>
<l n="1107">πρὸς δ' αὐγὰς Ἰνδῶν ἐρατὴ παραπέπταται αἶα, </l>
<l n="1108">πασάων πυμάτη, παρὰ χείλεσιν Ὠκεανοῖο, </l>
<l n="1109">ἥν ῥά τ' ἀνερχόμενος μακάρων ἐπὶ ἔργα καὶ ἀνδρῶν </l>
<l n="1110">ἠέλιος πρώτῃσιν ἐπιφλέγει ἀκτίνεσσιν. </l>
<l n="1111">τῷ γαίης ναέται μὲν ὑπὸ χρόα κυανέουσι, </l>
<l n="1112">θεσπέσιον λιπόωντες, ἐειδομένας δ' ὑακίνθῳ </l>
<l n="1113">πιοτάτας φορέουσιν ὑπὸ κροτάφοισιν ἐθείρας, </l>
<l n="1114">τῶν δ' οἱ μὲν χρυσοῖο μεταλλεύουσι γενέθλην, </l>
<l n="1115">ψάμμον ἐϋγνάμπτῃσι λαχαίνοντες μακέλῃσιν· </l>
<l n="1116">οἱ δ' ἱστοὺς ὑφόωσι λινεργέας· οἱ δ' ἐλεφάντων </l>
<l n="1117">ἀργυφέους πρισθέντας ἀποξύουσιν ὀδόντας· </l>
<l n="1118">ἄλλοι δ' ἰχνεύουσιν ἐπὶ προμολῇσιν ἀναύρων </l>
<l n="1119">ἤ που βηρύλλου γλαυκὴν λίθον ἠδ' ἀδάμαντα </l>
<l n="1120">μαρμαίροντ' ἢ χλωρὰ διαυγάζουσαν ἴασπιν </l>
<l n="1121">ἢ καὶ γλαυκιόωντα λίθον καθαροῖο τοπάζου </l>
<l n="1122">καὶ γλυκερὴν ἀμέθυστον ὑπηρέμα πορφυρέουσαν· </l>
<l n="1123">παντοῖον γὰρ γαῖα μετ' ἀνδράσιν ὄλβον ἀέξει, </l>
<l n="1124">ἀενάοις ποταμοῖσι κατάρρυτος ἔνθα καὶ ἔνθα. </l>
<l n="1125">ναὶ μὴν καὶ λειμῶνες ἀεὶ κομόωσι πετήλοις· </l>
<l n="1126">ἄλλοθι μὲν γὰρ κέγχρος ἀέξεται, ἄλλοθι δ' αὖτε </l>
<l n="1127">ὗλαι τηλεθόωσιν Ἐρυθραίου καλάμοιο. </l>
<l n="1128">φράζεο δ' ὥς τοι σχῆμα καὶ ὡς ποταμοὺς ἐνέποιμι </l>
<l n="1129">οὔρεά τ' ἠνεμόεντα καὶ αὐτῆς ἔθνεα γαίης. </l>
<l n="1130">ἤτοι μὲν πισύρεσσιν ἐπὶ πλευρῇσιν ἄρηρε </l>
<l n="1131">πάσῃσιν λοξῇσιν, ἀλιγκίη εἴδεϊ ῥόμβου· </l>
<l n="1132">ἀλλά τοι ἑσπερίοις μὲν ὁμούριος ὕδασιν Ἰνδὸς </l>
<l n="1133">γαῖαν ἀποτμήγει, νότιον δ' ἁλὸς οἴδματ' Ἐρυθρῆς, </l>
<l n="1134">Γάγγης δ' εἰς αὐγάς, ὁ δὲ Καύκασος ἐς δύσιν ἄρκτων. </l>
<l n="247 902 1135">καὶ τὴν μὲν πολλοί τε καὶ ὄλβιοι ἄνδρες ἔχουσιν, </l>
<l n="1136">οὐχ ἅμα ναιετάοντες ὁμώνυμοι, ἀλλὰ διαμφὶς </l>
<l n="1137">κεκριμένοι, ποταμοῦ μὲν ἀπειρεσίου πέλας Ἰνδοῦ </l>
<l n="1138">Δαρδανέες, τόθι λοξὸν ἀπὸ σκοπέλων Ἀκεσίνην </l>
<l n="1139">συρόμενον δέχεται πλωτὸς νήεσσιν Ὑδάσπης. </l>
<l n="1140">τοῖς δ' ἐπὶ καὶ Κώφης τρίτος ἕσπεται ἀργυροδίνης· </l>
<l n="1141">τῶν δὲ μέσοι ναίουσι Σάβαι καὶ Τοξίλοι ἄνδρες, </l>
<l n="1142">Σκόδροι θ' ἑξείης· ἐπὶ δ' ἕσπεται ἄσπετα φῦλα </l>
<l n="1143">Πευκαλέων· μετὰ τοὺς δὲ Διωνύσου θεράποντες </l>
<l n="1144">Γαργαρίδαι ναίουσιν, ὅθι χρυσοῖο γενέθλην </l>
<l n="1145">δαιδαλέην Ὕπανίς τε φέρει θεῖός τε Μάγαρσος, </l>
<l n="1146">λαβρότατοι ποταμῶν· ἀπὸ δ' οὔρεος Ἠμωδοῖο </l>
<l n="1147">ὀρνύμενοι προρέουσιν ἐπὶ Γαγγήτιδα χώρην, </l>
<l n="1148">πρὸς νότον ἑλκομένην παρὰ τέρματα Κωλίδος αἴης. </l>
<l n="1149">ἡ δ' ἤτοι προνένευκεν ἐπ' Ὠκεανὸν βαθυδίνην, </l>
<l n="1150">ἠλίβατος, ταχινοῖσι δυσέμβατος οἰωνοῖσιν· </l>
<l n="1151">τοὔνεκά μιν καὶ φῶτες ἐπικλείουσιν Ἄορνιν. </l>
<l n="1152">ἔστι δέ τις θηητὸς ἐϋρρείτην παρὰ Γάγγην </l>
<l n="1153">χῶρος τιμήεις τε καὶ ἱερός, ὅν ποτε Βάκχος </l>
<l n="1154">θυμαίνων ἐπάτησεν, ὅτ' ἠλλάσσοντο μὲν ἁβραὶ </l>
<l n="1155">Ληνάων νεβρῖδες ἐς ἀσπίδας, ἐς δὲ σίδηρον </l>
<l n="1156">θύρσοι μαιμώοντο καὶ ἐς σπείρημα δρακόντων </l>
<l n="1157">ζωστῆρές θ' ἕλικές τε πολυγνάμπτης ἑλίνοιο, </l>
<l n="1158">ἦμος ὅτ' ἀφραδίῃσι θεοῦ ἀτίτησαν ἑορτήν. </l>
<l n="1159">τοὔνεκα Νυσαίην μὲν ἐφημίξαντο κέλευθον, </l>
<l n="1160">κόσμῳ δ' ἐστήσαντο σὺν υἱάσιν ὄργια πάντα. </l>
<l n="1161">αὐτὸς δ' ὁππότε φῦλα κελαινῶν ὤλεσεν Ἰνδῶν, </l>
<l n="1162">Ἠμωδῶν ὀρέων ἐπεβήσατο, τῶν ὑπὸ πέζαν </l>
<l n="1163">ἕλκεται ἠῴοιο μέγας ῥόος Ὠκεανοῖο. </l>
<l n="1164">ἔνθα δύο στήλας ἐρύσας περὶ τέρματα γαίης, </l>
<l n="1165">καγχαλόων μέγα χεῦμα κατήλυθεν Ἰσμηνοῖο. </l>
<l n="1166">τόσσοι μὲν κατὰ γαῖαν ὑπέρτατοι ἄνδρες ἔασιν· </l>
<l n="1167">ἄλλοι δ' ἔνθα καὶ ἔνθα κατ' ἠπείρους ἀλόωνται </l>
<l n="1168">μυρίοι, οὓς οὐκ ἄν τις ἀριφραδέως ἀγορεύσαι </l>
<l n="1169">θνητὸς ἐών· μοῦνοι δὲ θεοὶ ῥέα πάντα δύνανται. </l>
<l n="1170">αὐτοὶ γὰρ καὶ πρῶτα θεμείλια τορνώσαντο </l>
<l n="1171">καὶ βαθὺν οἶμον ἔδειξαν ἀμετρήτοιο θαλάσσης· </l>
<l n="1172">αὐτοὶ δ' ἔμπεδα πάντα βίῳ διετεκμήραντο, </l>
<l n="1173">ἄστρα διακρίναντες, ἐκληρώσαντο δ' ἑκάστῳ </l>
<l n="1174">μοῖραν ἔχειν πόντοιο καὶ ἠπείροιο βαθείης. </l>
<l n="1175">τῷ ῥα καὶ ἀλλοίην ῥυσμοῦ φύσιν ἔλλαχ' ἑκάστη· </l>
<l n="1176">ἡ μὲν γὰρ λευκή τε καὶ ἀργινόεσσα τέτυκται, </l>
<l n="1177">ἡ δὲ κελαινοτέρη, ἡ δ' ἀμφοτέρων ὑπὸ μορφῇ· </l>
<l n="1178">ἄλλη δ' Ἀσσυρίης ἐναλιγκίη ἄνθεσι μίλτου, </l>
<l n="1179">ἄλλαι δ' ἀλλοῖαι· τὼς γὰρ μέγας ἐφράσατο Ζεύς. </l>
<l n="1180">οὕτως ἀνθρώποις ἑτεροίϊα πάντα τέτυκται. </l>
<l n="1181">ὑμεῖς δ' ἤπειροί τε καὶ εἰν ἁλὶ χαίρετε νῆσοι </l>
<l n="1182">ὕδατά τ' Ὠκεανοῖο καὶ ἱερὰ χεύματα πόντου </l>
<l n="1183">καὶ ποταμοὶ κρῆναί τε καὶ οὔρεα βησσήεντα. </l>
<l n="1184">ἤδη γὰρ πάσης μὲν ἐπέδραμον οἶδμα θαλάσσης, </l>
<l n="1185">ἤδη δ' ἠπείρων σκολιὸν πόρον· ἀλλά μοι ὕμνων </l>
<l n="1186">αὐτῶν ἐκ μακάρων ἀντάξιος εἴη ἀμοιβή.   </l>
</div>
</body>
</text>
</TEI>